---
title: Katman2 Transfer Araçları Rehberi
---

> Katman2 Transfer Araçları henüz yayınlanmadı. Araçların 2023 yazında kullanıma sunulması beklenmektedir.

Graph, Arbitrum One üzerinde Katman2'ye geçişi kolaylaştırmıştır. Her protokol katılımcısı için, tüm ağ katılımcıları adına Katman2'ye transferi sorunsuz hale getirmek için bir dizi Katman2 Transfer Aracı vardır. Bu araçlar, ne transfer ettiğinize bağlı olarak belirli bir dizi adımı izlemenizi gerektirecektir.

Bu araçlarla ilgili sıkça sorulan bazı sorular [Katman2 Transfer Araçları SSS](/arbitrum/l2-transfer-tools-faq) bölümünde yanıtlanmaktadır. SSS, araçların nasıl kullanılacağı, nasıl çalıştıkları ve kullanırken akılda tutulması gerekenler hakkında derinlemesine açıklamalar içermektedir.

## Subgraph'ınızı Arbitrum'a nasıl transfer edebilirsiniz (Katman2)

<VideoEmbed youtube="R8_vz4lx2Co" />

## Subgraphlar'ınızı transfer etmenin faydaları

Graph topluluğu ve çekirdek geliştiricileri geçtiğimiz yıl boyunca Arbitrum'a geçmek için [hazırlanıyordu] \(https://forum.thegraph.com/t/gip-0031-arbitrum-grt-bridge/3305). Bir katman 2 veya "L2" blok zinciri olan Arbitrum, güvenliği Ethereum'dan devralmakla birlikte büyük ölçüde daha düşük gaz ücretleri sağlamaktadır.

Subgraph'ınızı Graph Ağı'nda yayınladığınızda veya yükselttiğinizde, protokol üzerindeki akıllı sözleşmelerle etkileşime girersiniz ve bu ETH kullanarak gas ödemesi yapmayı gerektirir. Subgraphlar'ınızı Arbitrum'a taşıdığınızda, gelecekte subgraphlar'ınızda yapılacak tüm güncellemeler çok daha düşük gas ücretleri gerektirecektir. Daha düşük ücretler ve Katman2'deki kürasyon bağlanma eğrilerinin sabit olması, diğer Küratörlerin subgraph'ınızda kürasyon yapmasını kolaylaştırır ve subgraph'ınızdaki İndeksleyiciler için ödülleri artırır. Bu düşük maliyetli ortam, İndeksleyicilerin subgraph'ınızı indekslemesini ve hizmet vermesini de daha ucuz hale getirmektedir.. Önümüzdeki aylarda İndeksleme ödülleri Arbitrum'da artacak ve Ethereum ana ağında azalacaktır, bu nedenle gittikçe daha fazla İndeksleyici mevcut stake'lerini transfer edecek ve operasyonlarını Katman2'de başlatacaktır.

## Sinyal, Katman1 subgraph'ınız ve sorgu URL'leri ile neler gerçekleştiğini anlama

Bir subgraph'ı Arbitrum'a transfer etmek için Arbitrum GRT köprüsü kullanılmaktadır, bu köprüde subgraph'ı Katman2'ye göndermek için yerel Arbitrum köprüsünü kullanır. "transfer", ana ağdaki subgraph'ı kullanımdan kaldıracak ve köprüyü kullanarak Katman2'de subgraph'ı yeniden oluşturmak için bilgi gönderecektir. Aynı zamanda, köprünün transferi kabul etmesi için subgraph sahibinin sinyallenmiş GRT'sini de dahil edecektir ve bu değer sıfırdan büyük olmalıdır.

Subgraph transfer etmeyi seçtiğinizde, bu, subgraph'ın tüm kürasyon sinyalini GRT'ye dönüştürecektir. Bu, ana ağdaki subgraph'ı "kullanımdan kaldırmaya" eşdeğerdir. Kürasyonunuza karşılık gelen GRT, subgraphla birlikte Katman2'ye gönderilecek ve burada sizin adınıza sinyal basmak için kullanılacaktır.

Diğer Küratörler, GRT tokenlerinin bir bölümünü geri çekmeyi ya da aynı subgraph üzerinde sinyal basmak için Katman2'ye transfer etmeyi tercih edebilirler. Bir subgraph sahibi subgraph'ını Katman2'ye transfer edemezse ve bir sözleşme çağrısı yoluyla manuel olarak kullanımdan kaldırırsa, Küratörler bilgilendirilecek ve kürasyonlarını geri çekebileceklerdir.

Subgraph transfer edilir edilmez, tüm kürasyon GRT'ye dönüştürüldüğünden, İndeksleyiciler artık subgraph'ı indekslemek için ödül almayacaktır. Ancak, 1) aktarılan subgraphlar'ı 24 saat boyunca sunmaya devam edecek ve 2) hemen Katman2'de subgraph'ı indekslemeye başlayacak İndeksleyiciler olacaktır. Bu İndeksleyiciler subgraph'ı zaten indekslediğinden, subgraph'ın senkronize olmasını beklemeye gerek kalmayacak ve Katman2 subgraph'ını neredeyse anında sorgulamak mümkün olacaktır.

Katman2 subgraph'ına yönelik sorgular farklı bir URL üzerinden yapılmalıdır (arbitrum-gateway.thegraph.com). Ancak Katman1 URL'si en az 48 saat boyunca çalışmaya devam edecektir. Bu sürenin ardından, Katman1 ağ geçidi sorguları (bir süre için) Katman2 ağ geçidine iletecektir, fakat bu gecikmeye neden olacağından ötürü mümkün olan en kısa sürede tüm sorgularınızı yeni URL'ye geçirmeniz önerilir.

## Katman2 cüzdanınızın seçimi

Subgraph'ınızı ana ağ üzerinde yayınladığınızda, subgraph'ı oluşturmak için bağlı bir cüzdan kullandınız ve bu cüzdan, bu subgraph'ı temsil eden ve güncellemeleri yayınlamanıza izin veren NFT'nin sahibidir.

Subgraph'ı Arbitrum'a transfer ederken, Katman2 üzerinde bu subgraph NFT'ye sahip olacak farklı bir cüzdan seçebilirsiniz.

MetaMask gibi "genel" bir cüzdan (Harici Olarak Sahip Olunan Hesap veya EOA, yani akıllı sözleşme olmayan bir cüzdan) kullanıyorsanız, bu opsiyoneldir ve Katman1'deki ile aynı sahip adresini kullanmanız önerilir.

Çoklu imza (örneğin Safe) gibi bir akıllı sözleşme cüzdanı kullanıyorsanız, farklı bir Katman2 cüzdan adresi seçmek zorunludur, çünkü büyük olasılıkla bu hesap yalnızca ana ağ üzerinde kullanılabilir ve bu cüzdanı kullanarak Arbitrum'da işlem yapamazsınız. Bir akıllı sözleşme cüzdanı veya çoklu imza cüzdanı kullanmaya devam etmek istiyorsanız, Arbitrum'da yeni bir cüzdan oluşturun ve adresini subgraph'ınızın Katman2 sahibi olarak kullanın.

**Sizin kontrolünüzde ve Arbitrum üzerinde işlem yapabilen bir cüzdan adresi kullanmak oldukça önemlidir. Aksi takdirde, subgraph kaybolacak ve kurtarılamayacaktır.**

## Transfer için hazırlık: Bir miktar ETH köprüleme

Subgraph'ın transfer edilmesi, köprü üzerinden bir işlemin gönderilmesini ve ardından Arbitrum'da başka bir işlemin yürütülmesini içermektedir. İlk işlem ana ağda ETH kullanır ve mesaj Katman2'de alındığında gas için ödeme yapmak üzere bir miktar ETH içerir. Ancak, bu gas yetersizse, işlemi yeniden denemeniz ve gas için doğrudan Katman2'de ödeme yapmanız gerekecektir (bu, aşağıdaki "Adım 3: Transferi onaylama" dır). Bu adım **transferin başlamasından sonraki 7 gün içinde gerçekleştirilmelidir**. Ayrıca, ikinci işlem ("Adım 4: Katman2'de transferin tamamlanması") doğrudan Arbitrum'da gerçekleştirilecektir. Bu nedenlerden dolayı, Arbitrum cüzdanında bir miktar ETH'ye ihtiyacınız olacak. Bir çoklu imzalı veya akıllı sözleşme hesabı kullanıyorsanız, ETH'nin çoklu imza değil, işlemleri gerçekleştirmek için kullandığınız normal harici hesap (EOA) cüzdanında olması gerekecektir.

Bazı borsalardan ETH satın alabilir ve doğrudan Arbitrum'a çekebilir veya bir ana ağ cüzdanından Katman2'ye ETH göndermek için Arbitrum köprüsünü kullanabilirsiniz: [bridge.arbitrum.io](http://bridge.arbitrum.io). Arbitrum'daki gas ücretleri daha düşük olduğundan, yalnızca küçük bir miktara ihtiyacınız olacaktır. İşleminizin onaylanması için düşük bir eşikten (ör. 0.01 ETH) başlamanız önerilir.

## Subgraph Transfer Aracını bulma

Subgraph Stüdyo'da subgraph'ınızın sayfasına bakarak Katman2 Transfer Aracını bulabilirsiniz:

![transfer tool](/img/L2-transfer-tool1.png)

Ayrıca, bir subgraph'ın sahibi olan cüzdana bağlıysanız Gezgin'de ve Gezgin'deki subgraph'ın sayfasında da bulunmaktadır:

![Transferring to L2](/img/transferToL2.png)

Katman2'ye Transfer düğmesine tıkladığınızda transfer işlemini başlatabileceğiniz transfer aracı açılacaktır.

## Adım 1: Transferin başlatılması

Transfere başlamadan önce, Katman2'de hangi adresin subgraph'a sahip olacağına karar vermelisiniz (yukarıdaki "Katman2 cüzdanınızın seçimi" bölümüne bakın) ve Arbitrum'da halihazırda köprülenmiş gas için kullanacağınız bir miktar ETH bulundurmanız şiddetle tavsiye edilir (yukarıdaki "Transfer için hazırlık: Bir miktar ETH köprüleme" bölümüne bakın).

Ayrıca, subgraph'ın sahibi olan hesabın bir subgraph transferi gerçekleştirebilmesi için ilgili subgraph üzerinde belirli bir sinyale sahip olması gerektiğini göz önünde bulundurun; eğer subgraph üzerinde sinyal vermediyseniz, biraz kürasyon eklemeniz gerekecektir (1 GRT gibi küçük bir miktar eklemek yeterli olacaktır).

Transfer Aracını açtıktan sonra, Katman2 cüzdan adresini "Alıcı cüzdan adresi" alanına girebileceksiniz - **buraya doğru adresi girdiğinizden emin olun**. Subgraph'ı Transfer Et'e tıkladığınızda, cüzdanınızda işlemi gerçekleştirmeniz istenecektir (Katman2 gas'ı için ödeme yapmak üzere bir miktar ETH'nin dahil edildiğini unutmayın); bu, transferi başlatacak ve Katman1 subgraph'ınızı kullanımdan kaldıracaktır (perde arkasında neler olup bittiğine ilişkin daha fazla ayrıntı için yukarıdaki "Sinyal, Katman1 subgraph'ınız ve sorgu URL'leri ile neler gerçekleştiğini anlama" bölümüne bakın).

Bu adımı uygularsanız, **3. adımı tamamlamak için yedi günden daha kısa bir sürede ilerlediğinizden mutlaka emin olmalısınız; aksi halde subgraph ve sinyal GRT'nizi kaybedeceksiniz.** Bunun nedeni Arbitrum'da Katman1-Katman2 mesajlaşmasının çalışma şeklidir: köprü üzerinden gönderilen mesajlar 7 gün içinde yürütülmesi gereken "yeniden denenebilir biletler"dir ve Arbitrum'da gas fiyatında ani artışlar olması durumunda ilk yürütmenin yeniden denenmesi gerekebilir.

![Start the trnasfer to L2](/img/startTransferL2.png)

## Adım 2: Subgraph'ın Katman2'ye ulaşmasını bekleme

Transferi başlattıktan sonra, Katman1 subgraph'ınızı Katman2'ye gönderen mesajın Arbitrum köprüsü üzerinden yayılması gerekir. Bu işlem yaklaşık 20 dakika sürer (köprü, işlemi içeren ana ağ bloğunun olası zincir yeniden düzenlemelerine karşı "güvenli" olmasını bekler).

Bu bekleme süresi sona erdiğinde Arbitrum, Katman2 sözleşmelerinde transferi otomatik olarak yürütmeye çalışacaktır.

![Wait screen](/img/screenshotOfWaitScreenL2.png)

## Adım 3: Transferi onaylama

Çoğu durumda, bu adım otomatik olarak yürütülecektir çünkü 1. adımda yer alan Katman2 gas'ı Arbitrum sözleşmelerinde subgraph'ı içeren işlemi yürütmek için yeterli olacaktır. Ancak bazı durumlarda, Arbitrum'daki gas fiyatlarındaki bir artış bu otomatik yürütmenin başarısız olmasına neden olabilir. Bu durumda, subgraph'ınızı Katman2'ye gönderen "bilet" beklemede olacak ve 7 gün içinde yeniden denenmesi gerekecektir.

Durum buysa, Arbitrum'da bir miktar ETH bulunan bir Katman2 cüzdanı bağlanmanız, cüzdan ağınızı Arbitrum'a geçirmeniz ve işlemi yeniden denemek için "Transferi Onayla" seçeneğine tıklamanız gerekecektir.

![Confirm the transfer to L2](/img/confirmTransferToL2.png)

## Adım 4: Katman2'de transferin tamamlanması

Bu noktada, subgraph'ınız ve GRT'niz Arbitrum'a ulaşmıştır, ancak subgraph henüz yayınlanmamıştır. Alıcı cüzdan olarak seçtiğiniz Katman2 cüzdanını bağlanmanız, cüzdan ağınızı Arbitrum'a geçirmeniz ve "Subgraph'ı Yayınla" seçeneğine tıklamanız gerekecektir.

![Publish the subgraph](/img/publishSubgraphL2TransferTools.png)

![Wait for the subgraph to be published](/img/waitForSubgraphToPublishL2TransferTools.png)

Bu, Arbitrum üzerinde çalışan İndeksleyicilerin hizmet vermeye başlayabilmesi için subgraph'ı yayınlayacaktır. Ayrıca Katman1'den aktarılan GRT'yi kullanarak kürasyon sinyalini de basacaktır.

## Adım 5: Sorgu URL'sini güncelleme

Subgraph'ınız Arbitrum'a başarıyla transfer edildi! Subgraph'ı sorgulamak için yeni URL şu şekilde olacaktır:

`https://arbitrum-gateway.thegraph.com/api/[api-key]/subgraphs/id/[l2-subgraph-id]`

Arbitrum'daki subgraph kimliğinin ana ağda sahip olduğunuzdan farklı olacağını unutmayın, ancak bunu her zaman Gezgin veya Stüdyo aracılığıyla bulabilirsiniz. Yukarıda belirtildiği gibi ("Sinyal, Katman1 subgraph'ınız ve sorgu URL'leri ile neler gerçekleştiğini anlama" bölümüne bakın) eski Katman1 URL'si kısa bir süre için desteklenecektir, ancak subgraph Katman2'de senkronize edilir edilmez sorgularınızı yeni adrese geçirmelisiniz.

## Kürasyonunuzu Arbitrum'a nasıl transfer edebilirsiniz (Katman2)

## Katman2'ye subgraph transferlerinde kürasyona ne olduğunu anlama

Bir subgraph'ın sahibi subgraph'ı Arbitrum'a transfer ettiğinde, subgrpah'ın tüm sinyali aynı anda GRT'ye dönüştürülür. Bu, "otomatik olarak taşınan" sinyal, yani bir subgraph sürümüne veya dağıtımına özgü olmayan ancak bir subgraph'ın en son sürümünü takip eden sinyal için geçerlidir.

Sinyalden GRT'ye bu dönüşüm, subgraph sahibinin subgraph'ı Katman1'de kullanımdan kaldırması durumunda gerçekleşecek olanla aynıdır. Subgraph kullanımdan kaldırıldığında veya transfer edildiğinde, tüm kürasyon sinyali aynı anda "yakılır" (kürasyon bağlanma eğrisi kullanılarak) ve ortaya çıkan GRT, GNS akıllı sözleşmesi (yani subgraph yükseltmelerini ve otomatik olarak taşınan sinyali işleyen sözleşme) tarafından tutulur. Bu nedenle, bu subgraph'daki her Küratör, subgraph için sahip oldukları stake miktarıyla orantılı olarak GRT üzerinde hak iddia eder.

Bu GRT tokenlerin subgraph sahibine ilişkin bir bölümü, subgraph ile birlikte Katman2'ye iletilir.

Bu noktada, küratörlüğü yapılan GRT daha fazla sorgu ücreti biriktirmeyecektir, bu nedenle Küratörler GRT'lerini geri çekmeyi veya yeni kürasyon sinyali basmak için kullanılabilecekleri Katman2'deki aynı subgraph'a transfer etmeyi seçebilirler. GRT süresiz bir şekilde kullanılabileceğinden ve ne zaman yaptıklarına bakılmaksızın herkes paylarıyla orantılı bir miktar alacağından bunu yapmak için acele etmeye gerek yoktur.

## Katman2 cüzdanınızın seçimi

Küratörlüğünü yaptığınız GRT'yi Katman2'ye transfer etmeye karar verirseniz, Katman2'deki küratörlük sinyaline sahip olacak farklı bir cüzdan seçebilirsiniz.

Metamask gibi "genel" bir cüzdan (Harici Olarak Sahip Olunan Hesap veya EOA, yani akıllı sözleşme olmayan bir cüzdan) kullanıyorsanız, bu opsiyoneldir ve Katman1'deki ile aynı Küratör adresini kullanmanız önerilir.

Çoklu imza (örneğin Safe) gibi bir akıllı sözleşme cüzdanı kullanıyorsanız, farklı bir Katman2 cüzdan adresi seçmek zorunludur, çünkü büyük olasılıkla bu hesap yalnızca ana ağ üzerinde kullanılabilir ve bu cüzdanı kullanarak Arbitrum'da işlem yapamazsınız. Bir akıllı sözleşme cüzdanı veya çoklu imza cüzdanı kullanmaya devam etmek istiyorsanız, Arbitrum'da yeni bir cüzdan oluşturun ve adresini Katman2 alıcı adresiniz olarak kullanın.

**Sizin kontrolünüzde ve Arbitrum üzerinde işlem yapabilen bir cüzdan adresi kullanmak oldukça önemlidir. Aksi takdirde, kürasyon kaybolacak ve kurtarılamayacaktır.**

## Katman2'ye kürasyon gönderme: Adım 1

Transfere başlamadan önce, Katman2'deki kürasyonun hangi adrese ait olacağına karar vermelisiniz (yukarıdaki "Katman2 cüzdanınızın seçinmi" bölümüne bakın) ve mesajın Katman2'de yürütülmesini yeniden denemeniz gerektiğinde Arbitrum'da zaten köprülenmiş gas için kullanabileceğiniz bir miktar ETH bulundurmanız önerilir. Bazı borsalardan ETH satın alabilir ve doğrudan Arbitrum'a çekebilir veya bir ana ağ cüzdanından Katman2'ye ETH göndermek için Arbitrum köprüsünü kullanabilirsiniz: [bridge.arbitrum.io](http://bridge.arbitrum.io) - Arbitrum'daki gas ücretleri çok düşük olduğundan, yalnızca küçük bir miktara ihtiyacınız olacak, örneğin 0.01 ETH muhtemelen fazlasıyla yeterli olacaktır.

Küratörlüğünü yaptığınız bir subgraph Katman2'ye transfer edilmişse, Gezgin'de transfer edilmiş bir subgraph'a küratörlük yaptığınızı belirten bir mesaj göreceksiniz.

Subgraph sayfasına bakarken, kürasyonu geri çekmeyi veya transfer etmeyi seçebilirsiniz. "Sinyali Arbitrum'a Transfer Et" seçeneğine tıkladığınızda transfer aracı açılacaktır.

![Transfer signal](/img/transferSignalL2TransferTools.png)

Transfer Aracını açtıktan sonra, eğer hiç ETH'niz yoksa cüzdanınıza bir miktar ETH eklemeniz istenebilir. Daha sonra, katman2 cüzdan adresini "Alıcı cüzdan adresi" alanına girebileceksiniz - **buraya doğru adresi girdiğinizden emin olun**. Sinyal'i Transfer Et'e tıkladığınızda, cüzdanınızda işlemi gerçekleştirmeniz istenecektir (Katman2 gas'ı için ödeme yapmak üzere bir miktar ETH'nin dahil edildiğini unutmayın); bu, transferi başlatacaktır.

Bu adımı uygularsanız, **3. adımı tamamlamak için yedi günden daha kısa bir sürede ilerlediğinizden mutlaka emin olmalısınız; aksi halde sinyal GRT'nizi kaybedeceksiniz.** Bunun nedeni Arbitrum'da Katman1-Katman2 mesajlaşmasının çalışma şeklidir: köprü üzerinden gönderilen mesajlar 7 gün içinde yürütülmesi gereken "yeniden denenebilir biletler"dir ve Arbitrum'da gas fiyatında ani artışlar olması durumunda ilk yürütmenin yeniden denenmesi gerekebilir.

## Katman2'ye kürasyon gönderme: Adım 2

Transferin başlatılması:

![Send signal to L2](/img/sendingCurationToL2Step2First.png)

Transferi başlattıktan sonra, Katman1 kürasyon'unuzu Katman2'ye gönderen mesajın Arbitrum köprüsü üzerinden yayılması gerekir. Bu işlem yaklaşık 20 dakika sürer (köprü, işlemi içeren ana ağ bloğunun olası zincir yeniden düzenlemelerine karşı "güvenli" olmasını bekler).

Bu bekleme süresi sona erdiğinde Arbitrum, Katman2 sözleşmelerinde transferi otomatik olarak yürütmeye çalışacaktır.

![Sending curation signal to L2](/img/sendingCurationToL2Step2Second.png)

## Katman2'ye kürasyon gönderme: Adım 3

Çoğu durumda, bu adım otomatik olarak yürütülecektir çünkü 1. adımda yer alan Katman2 gas'ı Arbitrum sözleşmelerinde kürasyon'u içeren işlemi yürütmek için yeterli olacaktır. Ancak bazı durumlarda, Arbitrum'daki gas fiyatlarındaki bir artış bu otomatik yürütmenin başarısız olmasına neden olabilir. Bu durumda, kürasyon'unuzu Katman2'ye gönderen "bilet" beklemede olacak ve 7 gün içinde yeniden denenmesi gerekecektir.

Durum buysa, Arbitrum'da bir miktar ETH bulunan bir Katman2 cüzdanı bağlanmanız, cüzdan ağınızı Arbitrum'a geçirmeniz ve işlemi yeniden denemek için "Transferi Onayla" seçeneğine tıklamanız gerekecektir.

![Send signal to L2](/img/L2TransferToolsFinalCurationImage.png)

## Katman1'deki kürasyonunuzu çekme

GRT'nizi Katman2'ye göndermek istemiyorsanız veya manuel olarak köprülemeyi tercih ediyorsanız, Katman1'de kürasyonu gerçekleşmiş GRT'lerinizi çekebilirsiniz. Subgraph sayfasındaki afişte "Sinyali Çek" seçeneğini seçin ve işlemi onaylayın; GRT, Küratör adresinize gönderilecektir.
