---
title: API Anahtarlarınızı Yönetme
---

Merkeziyetsiz uygulama veya subgraph geliştiricisi olmanızdan bağımsız olarak, API anahtarlarınızı yönetmeniz gerekir. Bu, subgraph'leri sorgulayabilmeniz için önemlidir çünkü API anahtarları, uygulama servisleri arasındaki bağlantıların geçerli ve yetkili olmasını sağlar. Bu, uygulamayı kullanarak son kullanıcının ve cihazın kimliğinin doğrulanmasını içerir.

Stüdyo, mevcut API anahtarlarını listeleyerek size bunları yönetme veya silme olanağı sağlar.

1. **Genel Bakış** bölümü şunları yapmanızı sağlar:
   - Anahtar adınızı düzenleyin
   - API anahtarlarını yeniden oluştur
   - API anahtarının mevcut kullanımını istatistiklerle görüntüleyin:
     - Sorgu sayısı
     - Harcanan GRT miktarı
2. **Güvenlik** bölümünün altında, API anahtarlarınız üzerinde sahip olmak istediğiniz kontrol düzeyine bağlı olarak güvenlik ayarlarını etkinleştirebileceksiniz. Bu bölümde şunları yapabilirsiniz:
   - API anahtarınızı kullanmaya yetkili domainleri görüntüleyin ve yönetin
   - API anahtarınızla sorgulanabilecek subgraph'ler atayın
3. **İndeksleyici Tercihi** bölümünün altında, API anahtarınızın kullanıldığı subgraph'leri indeksleyen indeksleyiciler için farklı tercihler belirleyebilirsiniz. Bunların her biri için en fazla 5 puan atayabilirsiniz:
   - **En Yüksek Hız**: Sorgu ile indeksleyicinin yanıtı arasındaki süredir. Bunu önemli olarak işaretlerseniz, hızlı indeksleyiciler için optimize edeceğiz.
   - **En Düşük Fiyat**: Sorgu başına ödenen tutarı ifade eder. Bunu önemli olarak işaretlerseniz, daha ucuz indeksleyiciler için optimizasyon yaparız.
   - **Veri Yeniliği**: Bir indeksleyicinin sorguladığınız subgraph için işlediği en son bloğun ne kadar yeni olduğunu ifade eder. Bunu önemli olarak işaretlerseniz, en yeni verilere sahip indeksleyicileri bulmak için optimize edeceğiz.
   - **Ekonomik Güvenlik**: Bir indeksleyicinin sorgunuza yanlış yanıt vermesi durumunda kaybedebileceği GRT miktarıdır. Bunu önemli olarak işaretlerseniz, büyük paya sahip indeksleyiciler için optimizasyon yaparız.
4. **Bütçe** altında, sorgu başına maksimum fiyatı güncelleyebilirsiniz. Bunun için bir hacim indirimi algoritmasına dayalı dinamik bir ayarımız olduğunu unutmayın. **Belirli bir sorun yaşamıyorsanız varsayılan ayarları kullanmanızı kesinlikle öneririz.** Aksi takdirde, "Özel bir maksimum bütçe belirleyin" altında güncelleyebilirsiniz. Bu sayfada ayrıca farklı KPI'ları da görüntüleyebilirsiniz (GRT ve USD cinsinden):
   - Sorgu başına ortalama maliyet
   - Maksimum fiyat üzerinden başarısız sorgular
   - En pahalı sorgu
