---
title: Розробка
---

Розробники — це джерело попиту в екосистемі Graph. Розробники створюють субграфи та розміщують їх в мережі Graph. Потім вони налаштовують коректну роботу субграфів по роботі з запитами, з допомогою GraphQL, аби забезпечити роботу своїх додатків.

## Життєвий цикл субграфу

Запущені в мережі субграфи мають визначений життєвий цикл.

#### Будуйте локально

Як і будь-яка інша розробка субграфів, вона починається з локальної розробки та тестування. Розробники можуть використовувати ті ж самі локальні налаштування, незалежно від того, чи створюють вони для мережі Graph, хостинговий сервіс або локальну Graph ноду, використовуючи при цьому `graph-cli` та `graph-ts` для створення свого субграфа. Розробникам рекомендується використовувати такі інструменти, як [Matchstick](https://github.com/LimeChain/matchstick) для модульного тестування, аби підвищити надійність своїх субграфів.

> Існують певні обмеження щодо мережі Graph, з точки зору можливостей і можливостей мережевої підтримки. Нині тільки субграфи Ethereum в основній мережі будуть отримувати нагороди за індексацію, а субграфи, які отримують дані з IPFS, не мають права на отримання.

#### Запуск в Subgraph Studio

Після ідентифікації субграф може бути побудований і запущений в [Subgraph Studio](https://thegraph.com/docs/en/deploying/subgraph-studio-faqs/). Subgraph Studio - це віртуальна платформа, призначена для індексації субграфа та забезпечує його доступність для обмеженого за швидкістю використання і тестування. Це дає розробникам можливість переконатися, що їх субграф не зазнає жодних помилок при індексації й працює так, як потрібно.

#### Публікація в мережі

Коли розробник повністю задоволений своїм субграфом, він може розмістити його в The Graph Network. Ця дія відбувається в основній мережі, де проходить реєстрація субграфа таким чином, щоб його могли знайти індексатори. Опубліковані субграфи мають відповідний NFT, який потім легко передається. Опублікований субграф має пов'язані з ним метадані, які надають іншим учасникам мережі потрібний довідковий матеріал та інформацію.

#### Сигнал для заохочення індексації

Опубліковані субграфи навряд чи будуть підтримуватись індексаторами без наявності сигналу. Сигнал — це заблоковані GRT, приналежні до даного субграфа, які вказують індексаторам на те, що даний субграф буде мати змогу опрацьовувати великий обсяг запитів, а також сприяти отриманню винагород за індексацію, які можна отримати за обробку запитів. Розробники субграфів, як правило, додають сигнал до свого субграфа, щоб заохочувати проведення індексації. Сторонні куратори також можуть подавати сигнал на певний субграф, якщо вони вважають, що такий субграф може сприяти зростанню обсягу запитів в майбутньому.

#### Формування запитів & Розробка додатків

Після того, як субграф підтримується індексаторами та доступний для запитів, розробники можуть починати використовувати субграф у своїх додатках. Розробники запитують субграфи через шлюз, який перенаправляє їхні запити до індексатора, який підтримує субграф, оплачуючи збір за запити в GRT.

Для того, щоб робити запити, розробники повинні згенерувати API-ключ, який можна зробити в Subgraph Studio. Цей ключ API повинен бути профінансований шляхом GRT токенів, щоб сплачувати комісію за запити. Розробники можуть встановити максимальну плату за запит, щоб контролювати свої витрати, і обмежити свій API-ключ певним субграфом або доменом походження. Subgraph Studio надає розробникам дані про використання їх ключів API протягом певного часу.

Розробники також можуть надати перевагу індексатору перед шлюзом, наприклад, надаючи перевагу індексаторам, які швидше реагують на запити, або чиї дані є найсвіжішими. Ці елементи управління налаштовуються в Subgraph Studio.

#### Оновлення субграфів

Через деякий час розробник субграфа може захотіти оновити свій субграф, можливо, виправивши помилку або додавши нову функціональність. Розробник підграфа може розгорнути нову(і) версію(ї) свого субграфа в Subgraph Studio для обмеженої розробки та тестування.

Як тільки розробник субграфа готовий до оновлення, він може ініціювати транзакцію, щоб оновити свій субграф на нову версію. Оновлення субграфа переміщує будь-який сигнал на нову версію (за умови, що користувач, який застосував сигнал, вибрав "автоматичну міграцію"), що також тягне за собою сплату комісії на міграцію, тобто перенесення сигналу. Такий процес перенесення сигналів повинен спонукати індексаторів почати індексування нової версії субграфа, тому незабаром субграф має стати доступним для нових запитів.

#### Видалення субграфів

У певний момент розробник може вирішити, що йому більше не потрібен опублікований субграф. У цей момент він може видалити підграф, який повертає будь-яку суму токенів GRT кураторам, які використували їх для подачі сигналу.

### Різноманітність ролей розробників

Деякі розробники будуть брати участь у повному життєвому циклі субграфів у мережі, публікуючи, запитуючи та ітеруючи свої власні субграфи. Деякі з них можуть зосередитися на розробці субграфів, створюючи відкриті API, на яких можуть базуватися інші. Деякі можуть бути орієнтовані на додатки, запитуючи субграфи, розміщені іншими.

## Розробники та мережева економіка

Розробники є ключовим економічним суб'єктом в мережі, вони блокують GRT для того, щоб стимулювати індексацію, і, що особливо важливо, здійснюють запити до субграфів, що є основним обміном цінностями в мережі. Розробники субграфів також спалюють GRT щоразу, коли субграф оновлюється.
