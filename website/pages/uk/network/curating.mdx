---
title: Кураторство
---

Куратори мають вирішальне значення для децентралізованої економіки Graph. Вони використовують свої знання екосистеми web3 для оцінки та сигналізування про субграфи, які повинні бути проіндексовані мережею Graph. За допомогою експлорера куратори можуть переглядати дані мережі для прийняття відповідних рішень. The Graph Network нагороджує кураторів, які повідомляють про якісні субграфи, відсотком від комісії за запити, які генеруються субграфами. Куратори економічно зацікавлені у своєчасному поданні сигналів. Ці сигнали від кураторів важливі для індексаторів, адже потім індексатори можуть обробляти або індексувати дані з позначених субграфів.

При сигналізації куратори можуть прийняти рішення повідомляти про конкретну версію субграфа або повідомляти за допомогою автоміграції. При сигналізації за допомогою автоміграції частки куратора завжди будуть оновлені до останньої версії, опублікованої розробником. Якщо ви вирішите замість цього сигналізувати про конкретну версію, частки будуть залишатися відповідно до конкретної версії.

Пам'ятайте, що кураторство є ризикованою справою. Будь ласка, зробіть все можливе, щоб переконатися, що ви займаєтеся кураторством тих субграфів, яким ви довіряєте. Створення субграфів не вимагає дозволу, тому люди можуть створювати субграфи та називати їх будь-якими іменами, які їм подобаються. Щоб дізнатися більше про ризики, пов'язані з кураторством, перегляньте [Видання від Graph Academy.](https://thegraph.academy/curators/)

## Крива зв'язування 101

Спочатку зробимо крок назад. Кожен субграф має криву зв'язування, на якій мінтяться кураторські частки, коли користувач додає сигнал **на** криву. Крива зв'язування кожного субграфа є унікальною. Криві зв'язування побудовані таким чином, що ціна мінту кураторської частки на субграфі зростає лінійно, в залежності від кількості випущених часток.

![Ціна за частку](/img/price-per-share.png)

В результаті, ціна зростає лінійно, що означає, що з часом придбати одну частку буде все дорожче і дорожче. Ось приклад того, що ми маємо на увазі, див. криву зв'язування нижче:

![Крива зв'язування](/img/bonding-curve.png)

Уявімо, що у нас є два куратори, які мінтять частки для субграфа:

- Куратор А першим подає сигнал на субграф. Додавши до кривої 120 000 GRT, вони можуть змінтити 2000 штук.
- Сигнал куратора Б з'являється на субграфі через деякий час після цього. Щоб отримати таку саму кількість часток, як і куратор А, він мав би додати до кривої 360 000 GRT.
- Оскільки обидва куратори володіють половиною загальної кількості кураторських часток, вони отримають рівну суму винагороди за кураторство.
- Якби хтось із кураторів зараз спалив свої 2000 кураторських часток, то отримав би 360 000 GRT.
- Куратор, що залишився, тепер отримає всю кураторську винагороду за цей субграф. Якби вони продали свої частки, щоб вивести GRT, вони б отримали лише 120 000 GRT.
- **TLDR:** Оцінка кількості GRT кураторських часток визначається кривою зв'язування і може бути волатильною. Існує потенціал для зазнання значних втрат. Сигналізація на ранній стадії означає, що ви вкладаєте менше GRT на кожну частку. Це означає, що ви заробляєте більше винагороди, як куратор за кожний GRT токен, ніж пізніші куратори за один і той самий субграф.

Загалом, крива зв'язування — це математична крива, яка визначає взаємозв'язок між пропозицією токенів і ціною активу. У конкретному випадку курації субграфа **ціна кожної частки субграфа збільшується з кожним інвестованим токеном**, натомість **ціна кожної частки зменшується з кожним проданим токеном.**

У випадку з Graph, застосовується, [впроваджена Bancor](https://drive.google.com/file/d/0B3HPNP-GDn7aRkVaV3dkVl9NS2M/view?resourcekey=0-mbIgrdd0B9H8dPNRaeB_TA), формула кривої зв'язування.

## Як сигналізувати

Тепер, коли ми розглянули основи того, як працює крива зв'язування, ось як ви будете подавати сигнали на субграфи. На вкладці "Куратор" в Graph експлорері куратори зможуть подавати та скасовувати сигнали на певних субграфах на основі статистичних даних всередині мережі. Для покрокового огляду того, як це зробити в експлорері, [натискайте тут.](/network/explorer)

Куратор може обрати подання сигналу на певну версію субграфа, або ж він може обрати автоматичне перенесення сигналу на найновішу версію цього субграфа. Обидва варіанти є прийнятними і мають свої плюси та мінуси.

Подача сигналу на конкретну версію, є особливо корисною функцією, коли один субграф використовують декілька dApps. Одному dApp може знадобитися регулярно оновлювати субграф новими функціями. Інший dApp може віддати перевагу використанню старої, добре перевіреної версії субграфа. При первинній курації стягується стандартний відсоток у розмірі 1%.

Автоматичне переміщення вашого сигналу на найновішу версію може бути корисним для того, щоб ви продовжували нараховувати комісію за запити. Кожного разу, коли ви здійснюєте кураторську роботу, стягується плата за в розмірі 1%. Ви також сплачуєте 0,5% за кураторство, за кожну міграцію. Розробникам підграфів не рекомендується часто публікувати нові версії - вони повинні сплачувати 0.5% кураторам за всі автоматично переміщені частки кураторів.

> **Примітка:** Перша адреса, яка подала сигнал на певний субграф, вважається першим куратором і йому доведеться здійснити набагато більше витрат на газ, ніж іншим наступним кураторам, оскільки перший куратор ініціалізує токени частки кураторства, ініціалізує криву зв'язування, а також передає токени в Graph proxy.

## Що означає Сигналізація для мережі Graph?

Для того, щоб кінцеві користувачі могли робити запити до субграфа, цей субграф повинен бути спочатку проіндексований. Індексування — це процес, під час якого файли, дані та метадані переглядаються, класифікуються, а потім індексуються, щоб результати можна було знайти швидше. Для того, щоб дані субграфа були придатні для пошуку, вони повинні бути впорядковані.

Отже, якби індексатори повинні були здогадуватися, які субграфи їм слід індексувати, була б низька ймовірність того, що вони будуть отримувати високі винагороди за запити, оскільки у них не було б способу перевірити, які субграфи є якісними. Введіть кураторство.

Куратори роблять мережу The Graph ефективною, а сигналізація - це процес, за допомогою якого куратори повідомляють індексаторам про те, що субграф може бути проіндексований, де GRT додається до кривої зв'язування для субграфа. Індексатори можуть довіряти сигналу від куратора, оскільки після сигналізації куратори мінтять кураторську частку для субграфа, що дає їм право на отримання частини від майбутніх комісії за запити, які генерує субграф. Сигнал куратора представлений у вигляді токенів ERC20, які називаються Graph Curation Shares (GCS). Куратори, які хочуть заробити більше комісій за запити, повинні надсилати свої GRT субграфам, які, за їхніми прогнозами, будуть генерувати сильний потік комісій в мережу. Куратори не можуть бути звільнені за погану поведінку, але існує депозитний внесок для кураторів, щоб позбавити їх стимулів до прийняття поганих рішень, які можуть зашкодити цілісності мережі. Куратори також заробляють менше комісійних за запити, якщо вони вирішили займатися низькоякісним субграфом, оскільки буде менше запитів для обробки або менше індексаторів, які будуть обробляти ці запити. Перегляньте діаграму нижче!

![Схема сигналізації](/img/curator-signaling.png)

Індексатори можуть знаходити субграфи для індексування на основі сигналів від кураторів, які вони бачать в Graph експлорері (знімок з екрана нижче).

![Дослідження субграфів](/img/explorer-subgraphs.png)

## Ризики

1. Ринок запитів за своєю суттю молодий в Graph, і існує ризик того, що ваш %APY може бути нижчим, ніж ви очікуєте, через динаміку ринку, що зароджується.
2. Кураторська комісія - коли куратор сигналізує внесенням GRT токенів на субграф, він сплачує 1% кураторського внеску. Цей збір спалюється, а решта вноситься до резервного запасу кривої зв'язування.
3. Коли куратори спалюють свої частки, щоб отримати токени GRT, вартість GRT часток, що залишились, буде зменшеною. Майте на увазі, що в деяких випадках куратори можуть вирішити спалити свої частки **усі відразу**. Така ситуація може бути поширеною, якщо розробник dApp припиняє оновлювати версії, проваджувати покращення, тим самим провокує зменшення кількості запитів з субграфу або якщо субграф виходить з ладу. В результаті, куратори, що залишилися, можуть мати можливість зняти лише частину свого початкового GRT. Для отримання інформації про роль в мережі з меншим рівнем ризику див. розділ [Делегати](/network/delegating).
4. Субграф може не працювати через різноманітні помилки (баги). Субграф, що не працює не стягує комісію за запити. В результаті вам доведеться почекати, поки розробник виправить усі помилки й випустить нову версію.
   - Якщо ви підключені до найновішої версії субграфу, ваші частки будуть автоматично перенесені до цієї нової версії. При цьому буде стягуватися податок на в розмірі 0,5%.
   - Якщо ви подали сигнал на певну версію субграфа, а він не спрацював, вам доведеться власноруч спалювати свої частки. Зверніть увагу, що ви можете отримати більше або менше GRT, ніж ви початково внесли в криву, що є ризиком, пов'язаним з тим, що ви є куратором. Потім ви можете подати сигнал вже на нову версію субграфа, таким чином зазнавши 1% комісії, згідно з кураторською роботою.

## Часті запитання про кураторство

### 1. Який % від комісії за запити отримують куратори?

Подаючи сигнал на субграф, ви заробляєте частку від усіх комісій за запити, які генерує цей субграф. 10% від усіх комісії за запити отримують куратори пропорційно до їхніх часток. Ці 10% підлягають розподілу.

### 2. Як вирішити, які субграфи є якісними для подачі сигналу?

Пошук найякісніших субграфів є складним завданням, але до нього можна підійти різними способами. Як куратор, ви хочете шукати надійні субграфи, які сприяють збільшенню обсягу запитів. Надійний субграф може бути цінним, якщо він є повноцінним, чітким і відповідає потребам dApp в інформації. Погано організований субграф може потребувати перегляду або повторної редакції, а також може в кінцевому підсумку виявитися неефективним. Для кураторів дуже важливо переглянути інфраструктуру або код субграфа, щоб оцінити, чи є він цінним. Як результат:

- Куратори можуть використовувати своє бачення мережі, щоб спробувати передбачити, як окремий субграф може генерувати більший або менший обсяг запитів у майбутньому
- Куратори також повинні розбиратися в показниках, які доступні через Graph експлорер. Такі, як обсяг попередніх запитів і хто є розробником субграфа, можуть допомогти визначити, чи варто сигналізувати про нього, чи ні.

### 3. Скільки коштує зміна субграфу?

При перенесенні ваших часток на нову версію субграфа стягується збір у розмірі 1%. Куратори можуть вибрати варіант підписки на найновішу версію субграфа. Коли частки будуть автоматично перенесені на нову версію, куратори також сплачуватимуть половину збору, тобто 0,5%, оскільки оновлення субграфу є мережевою операцією, яка потребує витрат на газ.

### 4. Як часто я можу оновлювати свій субграф?

Рекомендується не змінювати субграфи занадто часто. Для більш детальної інформації дивіться питання вище.

### 5. Чи можу я продати свої частки куратора?

Частки кураторства не можуть бути "куплені" або "продані", як інші токени ERC20, з якими ви можете бути ознайомлені. Їх можна тільки мінтити (створювати) або спалювати (знищувати) уздовж кривої зв'язування для конкретного субграфа. Кількість GRT, необхідна для мінту нового сигналу, і кількість GRT, яку ви отримаєте при спалюванні наявного сигналу, визначаються цією кривою зв'язування. Як куратор, ви повинні знати, що коли ви спалюєте свої частки, щоб отримати GRT, ви можете в кінцевому підсумку отримати більше або менше GRT, ніж ви внесли початково.

Все ще спантеличені? Перегляньте нашу відео інструкцію нижче:

<VideoEmbed youtube="VytTEcf0dxQ" />
