---
title: Katman2 Transfer Araçları SSS
---

## Genel

### Katman2 Transfer Araçları Nedir?

Graph, protokolü Arbitrum One'a dağıtarak katkıda bulunanların ağa katılımını 26 kat daha ucuz hale getirdi. Katman2 Transfer Araçları, çekirdek geliştiriciler tarafından Katman2'ye geçişi kolaylaştırmak için oluşturuldu.

Her ağ katılımcısı için, Katman2'ye geçişteki deneyimi sorunsuz hale getirmek, serbest kalma sürelerinden kaçınmak veya GRT'yi manuel olarak geri çekmek ve köprülemek zorunda kalmamak için bir dizi Katman2 Transfer Aracı mevcuttur.

Bu araçlar, Graph içindeki rolünüzün ne olduğuna ve Katman2'ye ne transfer ettiğinize bağlı olarak belirli bir dizi adımı izlemenizi gerektirecektir.

### Ethereum ana ağında kullandığım aynı cüzdanı kullanabilir miyim?

Eğer bir [EOA](https://ethereum.org/en/developers/docs/accounts/#types-of-account) (Harici Olarak Sahip Olunan Hesap) cüzdanı kullanıyorsanız aynı adresi kullanabilirsiniz. Ethereum ana ağ cüzdanınız bir sözleşme ise (örneğin bir çoklu imza), transferinizin gönderileceği bir [Arbitrum cüzdan adresi] (/arbitrum/arbitrum-faq/#what-do-i-need-to-do-to-use-the-graph-on-l2) belirtmelisiniz. Yanlış bir adrese yapılan transferler kalıcı kayıplara neden olabileceğinden lütfen adresi dikkatlice kontrol edin. Katman2'de bir çoklu imza cüzdanı kullanmak istiyorsanız, Arbitrum One'da bir çoklu imza sözleşmesi kurduğunuzdan emin olun.

Ethereum ve Arbitrum gibi EVM blok zincirlerindeki cüzdanlar, blok zinciri ile etkileşime girmenize gerek kalmadan oluşturduğunuz bir çift anahtardır (genel ve özel). Dolayısıyla, Ethereum için oluşturulan herhangi bir cüzdan, başka bir işlem yapmanıza gerek kalmadan Arbitrum üzerinde de çalışacaktır.

Bunun istisnası çoklu imza gibi akıllı sözleşme cüzdanlarıdır. Bunlar her bir zincire ayrı ayrı dağıtılan ve dağıtıldıklarında adreslerini alan akıllı sözleşmelerdir. Bir çoklu imza Ethereum'a dağıtılmışsa, Arbitrum'da aynı adresle var olmayacaktır. Yeni bir çoklu imza ilk olarak Arbitrum'da oluşturulmalıdır ve farklı bir adres alabilir.

### Transferimi 7 gün içinde tamamlayamazsam ne olur?

L2 Transfer Araçları, Katman1'den Katman2'ye mesaj göndermek için Arbitrum'un yerel mekanizmasını kullanır. Bu mekanizma "yeniden denenebilir bilet" olarak adlandırılır ve Arbitrum GRT köprüsü de dahil olmak üzere tüm yerel token köprüleri tarafından kullanılır. Tekrar denenebilir biletler hakkında daha fazla bilgiyi [Arbitrum dökümantasyonunda] (https://docs.arbitrum.io/arbos/l1-to-l2-messaging) okuyabilirsiniz.

Varlıklarınızı (subgraph, stake, delegasyon veya kürasyon) Katman2'ye aktardığınızda, Katman2'de yeniden denenebilir bir bilet oluşturan Arbitrum GRT köprüsü aracılığıyla bir mesaj gönderilir. Transfer aracı, işlemde 1) bileti oluşturmak için ödeme yapmak ve 2) bileti Katman2'de yürütmek üzere gas için ödeme yapmak amacıyla kullanılan bir miktar ETH içerir. Ancak, bilet Katman2'de yürütülmeye hazır olana kadar geçen sürede gas fiyatları değişebileceğinden ötürü, bu otomatik yürütme girişiminin başarısız olma ihtimali vardır. Bu durumda, Arbitrum köprüsü yeniden denenebilir bileti 7 güne kadar kullanılabilir tutacaktır ve herkes bileti "kullanmayı" yeniden deneyebilir (bunun için Arbitrum'a köprülenmiş bir miktar ETH'ye sahip bir cüzdan gereklidir).

Bu, tüm transfer araçlarında "Onayla" adımı olarak adlandırdığımız adımdır - otomatik yürütme çoğu zaman başarılı olduğu için çoğu durumda otomatik olarak çalışacaktır, ancak başarılı bir şekilde gerçekleştiğinden emin olmak için tekrar kontrol etmeniz önemlidir. Başarılı olmazsa ve 7 gün içinde başarılı bir yeniden deneme gerçekleşmezse, Arbitrum köprüsü bileti iptal edecek ve varlıklarınız (subgraph, stake, delegasyon veya kürasyon) kaybolacak ve kurtarılamayacaktır. Graph çekirdek geliştiricileri bu durumları tespit etmek ve çok geç olmadan biletleri kurtarmaya çalışmak için bir izleme sistemine sahiptir, ancak transferinizin zamanında tamamlanmasını sağlamak nihayetinde sizin sorumluluğunuzdadır. İşleminizi onaylamakta sorun yaşıyorsanız, lütfen [bu formu](https://noteforms.com/forms/notionform-l2-transfer-tooling-issues-0ogqfu?notionforms=1&utm_source=notionforms) kullanarak bize ulaşın; çekirdek geliştiriciler size yardımcı olacaktır.

### Delegasyon/stake/kürasyon transferimi başlattım ve Katman2'ye ulaşıp ulaşmadığından emin değilim, doğru şekilde transfer edilip edilmediğini nasıl teyit edebilirim?

Profilinizde transferi tamamlamanızı isteyen bir banner görmüyorsanız, muhtemelen işlem güvenli bir şekilde Katman2'ye ulaşmıştır ve başka bir işlem yapmanız gerekmiyordur. Herhangi bir şüpheniz varsa, Gezgin'in Arbitrum One'da delegasyonunuzu, stake'inizi veya kürasyonunuzu gösterip göstermediğini kontrol edebilirsiniz.

Katman1 işlem hash'ına sahipseniz (cüzdanınızdaki son işlemlere bakarak bulabilirsiniz), mesajı Katman2'ye taşıyan "yeniden denenebilir biletin" burada kullanılıp kullanılmadığını da doğrulayabilirsiniz: https://retryable-dashboard.arbitrum.io/.Otomatik kurtarma başarısız olduysa, cüzdanınızı oraya bağlayabilir ve kullanabilirsiniz. Çekirdek geliştiricilerin de takılan mesajları izlediğinden ve süresi dolmadan önce bunları kurtarmaya çalışacağından emin olabilirsiniz.

## Subgraph Transferi

### Subgraph'ımı nasıl transfer edebilirim?

<VideoEmbed youtube="R8_vz4lx2Co" />

Subgraph'ınızı transfer etmek için aşağıdaki adımları tamamlamanız gerekecektir:

1. Ethereum ana ağında transferi başlatın

2. Onaylanması için 20 dakika bekleyin

3. Arbitrum\* üzerinde subgraph transferini onaylayın

4. Arbitrum üzerinde subgraph'ı yayınlamayı bitirin

5. Sorgu URL'sini Güncelle (önerilir)

\*Transferi 7 gün içinde onaylamanız gerektiğini unutmayın, aksi takdirde subgraph'ınız kaybolabilir. Çoğunlukla, bu adım otomatik olarak çalışacaktır, ancak Arbitrum'da gas fiyatlarında bir artış varsa manuel bir onay gerekebilir. Bu süreç sırasında herhangi bir sorun yaşanırsa, yardımcı olacak kaynaklar olacaktır: support@thegraph.com veya [Discord](https://discord.gg/graphprotocol) üzerinden destek ile iletişime geçin.

### Transferimi nereden başlatmalıyım?

Transferinizi [Subgraph Stüdyo](https://thegraph.com/studio/), [Gezgin](https://thegraph.com/explorer) veya herhangi bir subgraph ayrıntıları sayfasından başlatabilirsiniz. Transferi başlatmak için subgraph ayrıntıları sayfasındaki "Subgraph Transfer" butonuna tıklayın.

### Subgraph'ım transfer edilene kadar ne kadar beklemem gerekir?

Transfer süresi yaklaşık 20 dakika alır. Arbitrum köprüsü, köprü transferini otomatik olarak tamamlamak için arka planda çalışmaktadır. Bazı durumlarda gaz maliyetleri artabilir ve işlemi tekrar onaylamanız gerekebilir.

### Katman2'ye transfer ettikten sonra subgraph'ım hala keşfedilebilir olacak mı?

Subgraph'ınız yalnızca yayınlandığı ağda keşfedilebilir olacaktır. Örneğin, subgraph'ınız Arbitrum One üzerindeyse, onu yalnızca Arbitrum One üzerindeki Gezgin'de bulabilirsiniz, Ethereum'da aradığınızda bulamazsınız. Doğru ağda olduğunuzdan emin olmak için lütfen sayfanın üst kısmındaki ağ değiştiricisinde Arbitrum One'ın seçili olduğundan emin olun. Transferden sonra, Katman1 subgraph'ı kullanımdan kaldırılmış olarak görünecektir.

### Transfer etmek için subgraph'ımın yayınlanmış olması gerekiyor mu?

Subgraph transfer aracından yararlanmak için, subgraph'ınızın Ethereum ana ağı'nda yayınlanmış olması ve subgraph'ın sahibi olan cüzdanın, belirli miktarda kürasyon sinyaline sahip olması gerekmektedir. Eğer subgraph'ınız yayınlanmamışsa, doğrudan Arbitrum One'da yayınlamanız önerilir böylece ilgili gas ücretleri önemli ölçüde daha düşük olacaktır. Yayınlanmış bir subgraph'ı transfer etmek istiyorsanız, ancak sahip hesap üzerinde herhangi bir sinyal kürasyonu yapılmamışsa, bu hesaptan küçük bir miktar (örneğin 1 GRT) sinyal verebilirsiniz; "otomatik geçiş" sinyalini seçtiğinizden emin olun.

### Arbitrum'a transfer olduktan sonra subgraph'ımın Ethereum ana ağ versiyonuna ne olur?

Subgraph'ınızı Arbitrum'a transfer ettikten sonra, Ethereum ana ağ versiyonu kullanımdan kaldırılacaktır. Sorgu URL'nizi 48 saat içinde güncellemenizi öneririz. Bununla birlikte, herhangi bir üçüncü taraf merkeziyetsiz uygulama desteğinin güncellenebilmesi için ana ağ URL'nizin çalışmasını sağlayan bir ödemesiz dönem vardır.

### Transferi tamamladıktan sonra Arbitrum'da da yeniden yayınlamam gerekiyor mu?

20 dakikalık transfer aralığından sonra, transferi tamamlamak için kullanıcı arayüzünde bir işlemle transferi onaylamanız gerekecektir ve transfer aracı size bu konuda rehberlik edecektir. Katman1 uç noktanız transfer aralığı ve sonrasındaki ödemesiz dönem boyunca desteklenmeye devam edecektir. Uç noktanızı sizin için uygun olduğunda güncellemeniz önerilir.

### Yeniden yayınlama sırasında uç noktam kesinti yaşar mı?

Olası değildir, fakat Katman1'de hangi İndeksleyicilerin subgraph'ı desteklediğine ve subgraph Katman2'de tam olarak desteklenene kadar indekslemeye devam edip etmediklerine bağlı olarak kısa bir kesinti yaşanması mümkündür.

### Yayınlama ve sürüm oluşturma Katman2'de Ethereum ana ağı ile aynı mı?

Evet. Subgraph Stüdyo'da yayınlarken, yayınlanan ağınız olarak Arbitrum One'ı seçin. Stüdyo'da, subgprah'ın en son güncellenmiş sürümüne yönlendiren en son uç nokta mevcut olacaktır.

### Subgraph'ımın kürasyonu subgraph'ımla birlikte hareket edecek mi?

Otomatik geçiş sinyalini seçtiyseniz, kendi kürasyonunuzun %100'ü subgraph'ınızla birlikte Arbitrum One'a taşınacaktır. Subgraph'ın tüm kürasyon sinyali, aktarım sırasında GRT'ye dönüştürülecek ve kürasyon sinyalinize karşılık gelen GRT, Katman2 subgraph'ında sinyal basmak için kullanılacaktır.

Diğer Küratörler kendilerne ait GRT miktarını geri çekmeyi ya da aynı subgraph üzerinde sinyal basmak için Katman2'ye transfer etmeyi seçebilirler.

### Transferden sonra subgraph'ımı Ethereum ana ağı'na geri taşıyabilir miyim?

Transfer edildikten sonra, bu subgraph'ınızın Ethereum ana ağı sürümü kullanımdan kaldırılacaktır. Ana ağa geri dönmek isterseniz, ana ağa yeniden dağıtmanız ve geri yayınlamanız gerekecektir. Öte yandan, indeksleme ödülleri eninde sonunda tamamen Arbitrum One üzerinde dağıtılacağından, Ethereum ana ağına geri transfer kesinlikle önerilmez.

### Transferimi tamamlamak için neden köprülenmiş ETH'ye ihtiyacım var?

Arbitrum One'daki gas ücretleri köprülenmiş ETH (yani Arbitrum One'a köprülenmiş ETH) kullanılarak ödenir. Bununla birlikte, gas ücretleri Ethereum ana ağına kıyasla önemli ölçüde daha düşüktür.

## Delegasyon

### Delegasyonumu nasıl transfer edebilirim?

<VideoEmbed youtube="CAAQCKw5eV4" />

Delegasyonunuzu transfer etmek için aşağıdaki adımları tamamlamanız gerekecektir:

1. Ethereum ana ağında delegasyon transferi başlatın
2. Onaylanması için 20 dakika bekleyin
3. Arbitrum\* üzerinde delegasyon transferini onaylayın

\*\*\*\*Arbitrum üzerinde delegasyon transferini tamamlamak için işlemi onaylamanız gerekir. Bu adım 7 gün içinde tamamlanmalıdır, aksi takdirde delegasyon kaybolabilir. Çoğunlukla, bu adım otomatik olarak çalışacaktır, ancak Arbitrum'da gas fiyatlarında bir artış varsa manuel bir onay gerekebilir. Bu süreç sırasında herhangi bir sorun yaşanırsa, yardımcı olacak kaynaklar olacaktır: support@thegraph.com veya [Discord](https://discord.gg/graphprotocol) üzerinden destek ile iletişime geçin.

### Ethereum ana ağında açık bir tahsis mevcutken transfer başlatırsam ödüllerime ne olur?

Delege ettiğiniz İndeksleyici hala Katman1'de çalışıyorsa, Arbitrum'a transfer ettiğinizde Ethereum ana ağındaki açık tahsislerden elde ettiğiniz tüm delegasyon ödüllerini kaybedersiniz. Bu, maksimum son 28 günlük döneme ait ödülleri kaybedeceğiniz anlamına gelir. Transferi, İndeksleyici tahsisleri kapattıktan hemen sonra yaparsanız, bunun mümkün olan en düşük miktar olduğundan emin olabilirsiniz. İndeksleyici(ler)inizle bir iletişim kanalınız varsa, transferinizi yapmak için en iyi zamanı bulmak için onlarla görüşmeyi düşünün.

### Halihazırda delege ettiğim İndeksleyici Arbitrum One'da değilse ne olur?

Katman2 transfer aracı yalnızca yetki verdiğiniz İndeksleyici kendi stake'ini Arbitrum'a transfer etmişse etkinleştirilecektir.

### Delegatörlerin başka bir İndeksleyiciye delege etme seçeneği var mı?

Başka bir İndeksleyiciye delege etmek isterseniz, Arbitrum'da aynı İndeksleyiciye aktarabilir, ardından delege işlemini geri alabilir ve serbest kalma süresini bekleyebilirsiniz. Bundan sonra, delege etmek için başka bir aktif İndeksleyici seçebilirsiniz.

### Delege ettiğim İndeksleyiciyi Katman2'de bulamazsam ne olur?

Katman2 transfer aracı, daha önce delege ettiğiniz İndeksleyiciyi otomatik olarak tespit edecektir.

### Delegasyonumu önceki İndeksleyici yerine yeni veya birkaç İndeksleyici arasında karıştırabilecek, eşleştirebilecek veya 'yayabilecek' miyim?

Katman2 transfer aracı, delegasyonunuzu her zaman daha önce delege ettiğiniz İndeksleyici'ye taşıyacaktır. Katman2'ye taşındıktan sonra, delegasyonu geri alabilir, serbest kalma süresini bekleyebilir ve delegasyonunuzu bölmek isteyip istemediğinize karar verebilirsiniz.

### Bekleme süresine tabi miyim yoksa Katman2 delegasyon transfer aracını kullandıktan hemen sonra geri çekebilir miyim?

Transfer aracı Katman2'ye hemen geçmenizi sağlar. Eğer delegasyonunuzu bozmak isterseniz, serbest kalma süresini beklemeniz gerekecektir. Ancak, bir İndeksleyici tüm stake'ini Katman2'ye transfer ettiyse, Ethereum ana ağında hemen geri çekebilirsiniz.

### Delegasyonumu transfer etmezsem ödüllerim olumsuz etkilenebilir mi?

Gelecekte tüm ağ katılımının Arbitrum One'a taşınması beklenmektedir.

### Delegasyonumun Katman2'ye transferinin tamamlanması ne kadar sürer?

Delegasyon transferi için 20 dakikalık bir onay gereklidir. Lütfen 20 dakikalık sürenin ardından 7 gün içinde geri gelip transfer sürecinin 3. adımını tamamlamanız gerektiğini unutmayın. Bunu yapmazsanız, delegasyonunuz kaybolabilir. Çoğu durumda transfer aracının bu adımı sizin için otomatik olarak tamamlayacağını unutmayın. Otomatik denemenin başarısız olması durumunda, bunu manuel olarak tamamlamanız gerekecektir. Bu işlem sırasında herhangi bir sorun ortaya çıkarsa endişelenmeyin, size yardımcı olmak için burada olacağız: support@thegraph.com veya [Discord](https://discord.gg/graphprotocol) üzerinden bizimle iletişime geçin.

### GRT hak ediş sözleşmesi / token kilit cüzdanı kullanıyorsam delegasyonumu transfer edebilir miyim?

Evet! Süreç biraz farklıdır çünkü hak ediş sözleşmeleri Katman2 gas'ı için ödeme yapmak adına gereken ETH'yi iletemez, bu nedenle önceden yatırmanız gerekir. Hak ediş sözleşmeniz tam olarak hak edilmemişse, önce Katman2'de bir muadil hak ediş sözleşmesi başlatmanız gerekecek ve delegasyonu yalnızca bu Katman2 hak ediş sözleşmesine aktarabileceksiniz. Gezgin'deki kullanıcı arayüzü, hak ediş kilidi cüzdanını kullanarak Gezgin'a bağlandığınızda bu işlem boyunca size rehberlik edebilir.

### Arbitrum hak ediş sözleşmem ana ağdaki gibi GRT'nin serbest bırakılmasına izin verir mi?

Hayır, Arbitrum'da oluşturulan hak ediş sözleşmesi, hak ediş zaman çizelgesinin sonuna kadar, yani sözleşmeniz tamamen hak edilene kadar herhangi bir GRT'nin serbest bırakılmasına izin vermeyecektir. Bu, aksi takdirde her iki katmanda da aynı miktarları serbest bırakmayı mümkün hale getireceğinden ötürü çifte harcamayı önlemek içindir.

GRT'yi hak ediş sözleşmesinden çıkarmak isterseniz, Gezgin'i kullanarak bunları Katman1 hak ediş sözleşmesine geri transfer edebilirsiniz: Arbitrum One profilinizde, GRT'yi ana ağ hak ediş sözleşmesine geri transfer edebileceğinizi söyleyen bir başlık göreceksiniz. Bu, GRT köprüsündeki aynı yerel köprüleme mekanizmasını kullandığından ötürü, Arbitrum One'da bir işlem, 7 gün bekleme ve ana ağda son bir işlem gerektirir.

### Herhangi bir delegasyon vergisi var mı?

Hayır. Katman2'de alınan tokenler, belirtilen Delegatör adına belirtilen İndeksleyiciye bir delegasyon vergisi alınmadan delege edilir.

### Delegasyonumu transfer ettiğimde henüz gerçekleşmemiş ödüllerim de transfer edilecek mi?

Evet! Transfer edilemeyen tek ödül açık tahsisler için olanlardır, çünkü bunlar İndeksleyici tahsisleri kapatana kadar (genellikle her 28 günde bir) var olmayacaktır. Bir süredir delege ediyorsanız, bu muhtemelen ödüllerin yalnızca küçük bir kısmına denk gelmektedir.

Akıllı sözleşme düzeyinde, gerçekleşmemiş ödüller zaten delegasyon bakiyenizin bir parçasıdır, bu nedenle delegasyonunuzu Katman2'ye transfer ettiğinizde bunlar da transfer edilecektir.

### Delegasyonların Katman2'ye taşınması zorunlu mu? Bunun için bir son tarih var mı?

Delegasyonun Katman2'ye taşınması zorunlu değildir, ancak indeksleme ödülleri [GIP-0052](https://forum.thegraph.com/t/gip-0052-timeline-and-requirements-to-increase-rewards-in-l2/4193)'de açıklanan zaman çizelgesini izleyerek Katman2'de artmaktadır. Nihayetinde, Konsey artışları onaylamaya devam ederse, tüm ödüller Katman2'de dağıtılacak ve Katman1'de İndeksleyiciler ve Delegatörler için indeksleme ödülü kalmayacaktır.

### Stake'ini halihazırda Katman2'ye transfer etmiş olan bir İndeksleyiciye delege ediyorsam, Katman1'de ödül almayı bırakacak mıyım?

Birçok İndeksleyici stake'lerini kademeli olarak transfer etmektedir, bu nedenle Katman1'deki İndeksleyiciler Katman1'de ödüller ve ücretler kazanmaya devam edecek ve bunlar daha sonra Delegatörlerle paylaşılacaktır. Bir İndeksleyici tüm stake'lerini transfer ettiğinde, Katman1'de faaliyet göstermeyi bırakacak, böylece Delegatörler Katman2'ye transfer etmedikleri sürece hiçbir ödül alamayacaklar.

Nihayetinde, Konsey artışları onaylamaya devam ederse, tüm ödüller Katman2'de dağıtılacak ve Katman1'de İndeksleyiciler ve Delegatörler için indeksleme ödülü kalmayacaktır.

### Delegasyonumu transfer etmek için bir düğme göremiyorum. Niçin böyle?

Muhtemelen İndeksleyiciniz henüz stake'lerini transfer etmek için Katman2 transfer araçlarını kullanmamıştır.

İndeksleyici ile iletişime geçebilir ve onları Katman2 Transfer Araçlarını kullanmaya teşvik edebilirsiniz. böylece Delegatörler delegasyonları Katman2 İndeksleyici adreslerine transfer edebilirler.

### İndeksleyicim de Arbitrum'da, ancak profilimde delegasyonu transfer etmek için bir düğme göremiyorum. Niçin böyle?

İndeksleyicinin Katman2 üzerinde işlemler başlatmış olması ancak stake transferi için Katman2 transfer araçlarını kullanmamış olması olası bir durumdur. Bu nedenle Katman1 akıllı sözleşmeleri İndeksleyicinin Katman2 adresi hakkında bilgi sahibi olmayacaktır. İndeksleyici ile iletişime geçebilir ve onları Katman2 Transfer Araçlarını kullanmaya teşvik edebilirsiniz. Böylece Delegatörler delegasyonları Katman2 İndeksleyici adreslerine transfer edebilirler.

### Delegasyonumu geri alma sürecini başlattıysam ve henüz geri çekmediysem delegasyonumu Katman2'ye transfer edebilir miyim?

Hayır. Delegasyonunuz serbest kalma sürecindeyse, 28 gün beklemeniz ve sonra geri çekmeniz gerekir.

Delegeden çıkarılmış statüsünde olan tokenler "kilitli" durumdadır ve bu nedenle Katman2'ye transfer edilemezler.

## Kürasyon Sinyali

### Kürasyonumu nasıl transfer edebilirim?

Kürasyonunuzu transfer etmek için aşağıdaki adımları tamamlamanız gerekecektir:

1. Ethereum ana ağında sinyal transferini başlatın

2. Bir Katman2 Kürasyon adresi belirleyin\*

3. Onaylanması için 20 dakika bekleyin

\*Gerekliyse - yani bir sözleşme adresi kullanıyorsanız.

### Küratörlüğünü yaptığım subgraph'ın Katman2'ye taşınıp taşınmadığını nasıl bileceğim?

Subgraph ayrıntıları sayfasını görüntülerken, bir afiş size bu subgraph'ın transfer edildiğini bildirecektir. Kürasyonunuzu transfer etmek için komut istemini takip edebilirsiniz. Bu bilgiyi taşınan herhangi bir subgraph'ın subgraph ayrıntıları sayfasında da bulabilirsiniz.

### Kürasyonumu Katman2'ye taşımak istemezsem ne olur?

Bir subgraph kullanımdan kaldırıldığında sinyalinizi geri çekme opsiyonu bulunmaktadır. Benzer şekilde, bir subgraph Katman2'ye taşındıysa, sinyalinizi Ethereum ana ağı'nda geri çekmeyi veya sinyali Katman2'ye göndermeyi seçebilirsiniz.

### Kürasyonumun başarıyla transfer edildiğini nasıl bilebilirim?

Sinyal ayrıntıları, Katman2 transfer aracı başlatıldıktan yaklaşık 20 dakika sonra Gezgin üzerinden erişilebilir olacaktır.

### Kürasyonumu aynı anda birden fazla subgraph'a transfer edebilir miyim?

Şu anda toplu transfer seçeneği bulunmamaktadır.

## İndeksleyici Stake'i

### Payımı Arbitrum'a nasıl transfer edebilirim?

> Uyarı: Stake ettiğiniz GRT'nizin herhangi bir bölümünü İndeksleyicinizden kaldırıyorsanız Katman2 Transfer Araçlarını kullanamazsınız.

<VideoEmbed youtube="5lTq_V4YbWc" />

Stake'inizi transfer etmek için aşağıdaki adımları tamamlamanız gerekecektir:

1. Ethereum ana ağında stake transferi başlatın

2. Onaylanması için 20 dakika bekleyin

3. Arbitrum\* üzerinde stake transferini onaylayın

\*Transferi 7 gün içinde onaylamanız gerektiğini unutmayın, aksi takdirde stake'iniz kaybolabilir. Çoğunlukla, bu adım otomatik olarak çalışacaktır, ancak Arbitrum'da gas fiyatlarında bir artış varsa manuel bir onay gerekebilir. Bu süreç sırasında herhangi bir sorun yaşanırsa, yardımcı olacak kaynaklar olacaktır: support@thegraph.com veya [Discord](https://discord.gg/graphprotocol) üzerinden destek ile iletişime geçin.

### Stake'imin tamamı transfer edilecek mi?

Stake'inizin ne kadarını transfer edeceğinizi seçebilirsiniz. Tamamını tek seferde transfer etmeyi seçerseniz, önce açık tahsisleri kapatmanız gerekecektir.

Stake'inizin bir kısmını birden fazla işlem üzerinden transfer etmeyi planlıyorsanız, her zaman aynı faydalanıcı adresi belirtmelisiniz.

Not: Transfer aracını ilk kez kullandığınızda Katman2'deki minimum stake gereksinimlerini karşılamanız gerekir. İndeksleyiciler minimum 100 bin GRT göndermelidir (bu fonksiyonu ilk kez çağırırken). Katman1'de stake'in bir kısmını bırakıyorsanız, bu miktarda minimum 100 bin GRT'nin üzerinde olmalı ve açık tahsislerinizi karşılamak için (delegasyonlarınızla birlikte) yeterli olmalıdır.

### Arbitrum'a gerçekleştirdiğim stake transferimi onaylamak için ne kadar zamanım var?

\*\*\* Arbitrum'da stake transferini tamamlamak için işleminizi onaylamanız gerekir. Bu adım 7 gün içinde tamamlanmalıdır, aksi takdirde stake kaybolabilir.

### Açık tahsisatlarım varsa ne olur?

Stake'inizin tamamını göndermiyorsanız, Katman2 transfer aracı Ethereum ana ağında en az 100 bin GRT kaldığını ve kalan stake ve delegasyonunuzun açık tahsisleri karşılamak için yeterli olduğunu doğrulayacaktır. GRT bakiyeniz minimumları + açık tahsisleri karşılamıyorsa açık tahsisleri kapatmanız gerekebilir.

### Transfer araçlarını kullanarak, transfer etmeden önce Ethereum ana ağındaki stake'imin kaldırılması için 28 gün beklemek gerekli mi?

Hayır, stake'inizi hemen Katman2'ye transfer edebilirsiniz, transfer aracını kullanmadan önce stake'i kaldırmanıza ve beklemenize gerek yoktur. 28 günlük bekleme süresi yalnızca stake'i Ethereum ana ağındaki veya Katman2'deki cüzdanınıza geri çekmek istediğinizde geçerlidir.

### Stake'imi transfer etmek ne kadar sürer?

Katman2 transfer aracının stake'inizi transfer etmeyi tamamlaması yaklaşık 20 dakika sürecektir.

### Stake'imi transfer etmeden önce Arbitrum'da indekslemem gerekiyor mu?

İndekslemeyi oluşturmadan önce hissenizi etkin bir şekilde aktarabilirsiniz, ancak Katman2'deki subgraph'lara tahsis edene, bunları indeksleyene ve POI'leri sunana kadar Katman2'de herhangi bir ödül talep edemezsiniz.

### Ben indeksleme stake'imi taşımadan önce Delegatörler delegasyonlarını taşıyabilir mi?

Hayır, Delegatörlerin delege ettikleri GRT'yi Arbitrum'a transfer edebilmeleri için delege ettikleri İndeksleyicinin Katman2'de aktif olması gerekir.

### GRT hak ediş sözleşmesi / token kilit cüzdanı kullanıyorsam stake'imi transfer edebilir miyim?

Evet! Süreç biraz farklıdır, çünkü hak ediş sözleşmeleri Katman2 gas'ı için ödeme yapmak adına gereken ETH'yi iletemez, bu nedenle önceden yatırmanız gerekir. Hak ediş sözleşmeniz tam olarak hak edilmemişse, önce Katman2'de bir muadil hak ediş sözleşmesi başlatmanız gerekecek ve stake'i yalnızca bu Katman2 hak ediş sözleşmesine aktarabileceksiniz. Gezgin'deki kullanıcı arayüzü, hak ediş kilidi cüzdanını kullanarak Gezgin'a bağlandığınızda bu işlem boyunca size rehberlik edebilir.

### Halihazırda Katman2'de stake'im var. Transfer araçlarını ilk kez kullanıyorsam, yine de 100 bin GRT göndermem gerekiyor mu?

Evet. Katman1 akıllı sözleşmeleri Katman2 stake'lerinizden bihaber olacaktır, bu nedenle ilk kez transfer yaptığınızda bu en az 100 bin GRT transfer etmenizi gerektirecektir.

### Stake ettiğim GRT'yi kaldırma sürecindeysem, stake'imi Katman2'ye transfer edebilir miyim?

Hayır. Stake'inizin herhangi bir kısmı serbest kalma sürecindeyse, 28 gün beklemeniz ve stake'inizi transfer etmeden önce çekmeniz gerekir. Stake edilen tokenler "kilitlenmiş" durumdadır ve bu Katman2'ye herhangi bir transfer veya stake yapılmasını engeller.

## Hak ediş Sözleşmesi Transferi

### Hak ediş sözleşmemi nasıl transfer edebilirim?

Hak edişinizi transfer etmek için aşağıdaki adımları tamamlamanız gerekecektir:

1. Ethereum ana ağında hak ediş transferi başlatın

2. Onaylanması için 20 dakika bekleyin

3. Arbitrum\* üzerinde hak ediş transferini onaylayın

### Sadece kısmen hak kazanmışsam hak ediş sözleşmemi nasıl transfer edebilirim?

<VideoEmbed youtube="URPOb2c6o2Y" />

1. Transfer aracı sözleşmesine bir miktar ETH yatırın (kullanıcı arayüzü makul bir miktar tahmin etmenize yardımcı olabilir)

2. Katman2 hak ediş kilidini başlatmak için transfer aracı sözleşmesi aracılığıyla bir miktar kilitli GRT'yi Katman2'ye gönderin. Bu aynı zamanda Katman2 faydalanıcı adresini de belirleyecektir.

3. Katman1 Stake etme sözleşmesindeki "kilitli" transfer aracı fonksiyonları aracılığıyla onların stake/delegasyonlarını Katman2'ye gönderin.

4. Transfer aracı sözleşmesinde kalan ETH'yi geri çekin

### Tamamen hak kazanmışsam hak ediş sözleşmemi nasıl transfer edebilirim?

<VideoEmbed youtube="DuZNYPNe1S0" />

Tamamen hak sahibi olanlar için süreç benzerdir:

1. Transfer aracı sözleşmesine bir miktar ETH yatırın (kullanıcı arayüzü makul bir miktar tahmin etmenize yardımcı olabilir)

2. Transfer aracı sözleşmesine bir çağrı yaparak Katman2 adresinizi ayarlayın

3. Katman1 Stake etme sözleşmesindeki "kilitli" transfer aracı fonksiyonları aracılığıyla stake/delegasyonlarınızı Katman2'ye gönderin.

4. Transfer aracı sözleşmesinde kalan ETH'yi geri çekin

### Hak ediş sözleşmemi Arbitrum'a transfer edebilir miyim?

Hak ediş sözleşmenizin GRT bakiyesini Katman2'deki bir hak ediş sözleşmesine aktarabilirsiniz. Bu, hak ediş sözleşmenizden Katman2'ye stake veya delegasyon aktarmak için bir ön koşuldur. Hak ediş sözleşmesi GRT miktarınız sıfırdan farklı olmalıdır (gerekirse 1 GRT gibi küçük bir miktarı aktarabilirsiniz).

GRT'yi Katman1 hak ediş sözleşmenizden Katman2'ye transfer ettiğinizde, gönderilecek miktarı seçebilir ve bunu istediğiniz kadar yapabilirsiniz. Katman2 hak ediş sözleşmesi, GRT'yi ilk kez transfer ettiğinizde başlatılacaktır.

Transferler, hak ediş sözleşmesi hesabına bağlandığınızda Gezgin profilinizde görülebilecek bir Transfer Aracı kullanılarak yapılır.

Sözleşmeniz tamamen hak edildiğinde hak ediş zaman çizelgenizin sonuna kadar Katman2 hak ediş sözleşmesinden GRT'yi serbest bırakamayacağınızı/çekemeyeceğinizi lütfen unutmayın. GRT'yi bundan önce serbest bırakmanız gerekiyorsa, bu amaçla kullanılabilen başka bir transfer aracını kullanarak GRT'yi Katman1 hak ediş sözleşmesine geri transfer edebilirsiniz.

Katman2'ye herhangi bir hakediş sözleşmesi bakiyesi transfer etmediyseniz ve hakediş sözleşmeniz tamamen hakedilmişse, hakediş sözleşmenizi Katman2'ye transfer etmemelisiniz. Bunun yerine, bir Katman2 cüzdan adresi belirlemek için transfer araçlarını kullanabilir ve stake'inizi veya delegasyonunuzu doğrudan Katman2'deki bu normal cüzdana transfer edebilirsiniz.

### Ana ağda stake etmek için hak ediş sözleşmemi kullanıyorum. Stake'imi Arbitrum'a transfer edebilir miyim?

Evet, ancak sözleşmeniz hala hak ediş sürecindeyse, stake'i yalnızca Katman2 hak ediş sözleşmenize ait olacak şekilde transfer edebilirsiniz. Öncelikle Gezgin'deki hak ediş sözleşmesi transfer aracını kullanarak bir miktar GRT bakiyesi transfer ederek bu Katman2 sözleşmesini başlatmalısınız. Sözleşmeniz tamamen hak edilmişse, stake'inizi Katman2'deki herhangi bir adrese transfer edebilirsiniz, ancak bunu önceden ayarlamanız ve Katman2 transfer aracının Katman2 gas'ına ödeme yapılması için bir miktar ETH yatırmanız gerekir.

### Ana ağda delege etmek için hak ediş sözleşmemi kullanıyorum. Delegasyonumu Arbitrum'a transfer edebilir miyim?

Evet, ancak sözleşmeniz hala hak ediş sürecindeyse, delegasyonu yalnızca Katman2 hak ediş sözleşmenize ait olacak şekilde transfer edebilirsiniz. Öncelikle Gezgin'deki hak ediş sözleşmesi transfer aracını kullanarak bir miktar GRT bakiyesi transfer ederek bu Katman2 sözleşmesini başlatmalısınız. Sözleşmeniz tamamen hak edilmişse, delegasyonunuzu Katman2'deki herhangi bir adrese transfer edebilirsiniz, ancak bunu önceden ayarlamanız ve Katman2 transfer aracının Katman2 gas'ına ödeme yapılması için bir miktar ETH yatırmanız gerekir.

### Katman2'deki hak ediş sözleşmem için farklı bir faydalanıcı belirleyebilir miyim?

Evet, bir bakiyeyi ilk kez transfer ettiğinizde ve Katman2 hak ediş sözleşmenizi kurduğunuzda, bir Katman2 faydalanıcısı belirleyebilirsiniz. Bu faydalanıcının Arbitrum One'da işlem yapabilen bir cüzdan olduğundan emin olun, yani bir Harici Olarak Sahip Olunan Hesap(EOA) veya Arbitrum One'a dağıtılmış bir çoklu imza cüzdanı olmalıdır.

Sözleşmeniz tamamen hak edilmişse, Katman2 üzerinde bir hak ediş sözleşmesi oluşturmayacaksınız; bunun yerine, bir Katman2 cüzdan adresi belirleyeceksiniz ve bu, Arbitrum'daki stake'iniz veya delegasyonunuz için alıcı cüzdan olacak.

### Sözleşmem tamamen hak edilmiş durumda. Stake'imi veya delegasyonumu Katman2 hak ediş sözleşmesi olmayan başka bir adrese transfer edebilir miyim?

Evet. Katman2'ye herhangi bir hak ediş sözleşmesi bakiyesi transfer etmediyseniz ve hak ediş sözleşmeniz tamamen hak edilmişse, hak ediş sözleşmenizi Katman2'ye transfer etmemelisiniz. Bunun yerine, bir Katman2 cüzdan adresi belirlemek için transfer araçlarını kullanabilir ve stake'inizi veya delegasyonunuzu doğrudan Katman2'deki bu normal cüzdana transfer edebilirsiniz.

Bu, stake'inizi veya delegasyonunuzu herhangi bir Katman2 adresine transfer etmenize olanak tanır.

### Hak ediş sözleşmem hala devam ediyor. Hak ediş sözleşmesi bakiyemi Katman2'ye nasıl transfer edebilirim?

Bu adımlar yalnızca sözleşmeniz hala devam ediyorsa veya bu süreci daha önce sözleşmeniz hala devam ederken kullandıysanız geçerlidir.

Hak ediş sözleşmenizi Katman2'ye transfer etmek için, Katman2 hak ediş sözleşmenizi başlatacak olan transfer araçlarını kullanarak herhangi bir GRT bakiyesini Katman2'ye göndereceksiniz:

1. Transfer aracı sözleşmesine bir miktar ETH yatırın (bu Katman2 gas'ını ödemek için kullanılacaktır)

2. Hak ediş sözleşmesine protokol erişimini kaldırın (bir sonraki adım için gereklidir)

3. Hak ediş sözleşmesine protokol erişimi verin (sözleşmenizin transfer aracıyla etkileşime girmesini sağlayacaktır)

4. Bir Katman2 faydalanıcı adresi\* belirleyin ve Ethereum ana ağında bakiye transferini başlatın

5. Onaylanması için 20 dakika bekleyin

6. Katman2'de bakiye transferini onaylayın

\*Gerekliyse - yani bir sözleşme adresi kullanıyorsanız.

\*\*\*\*Arbitrum üzerinde bakiye transferinizi tamamlamak için işlemi onaylamanız gerekir. Bu adım 7 gün içinde tamamlanmalıdır, aksi takdirde bakiyeniz kaybolabilir.Çoğunlukla, bu adım otomatik olarak çalışacaktır, ancak Arbitrum'da gas fiyatlarında bir artış varsa manuel bir onay gerekebilir. Bu süreç sırasında herhangi bir sorun yaşanırsa, yardımcı olacak kaynaklar olacaktır: support@thegraph.com veya [Discord](https://discord.gg/graphprotocol) üzerinden destek ile iletişime geçin.

### Hak ediş sözleşmem 0 GRT gösteriyor, bu yüzden transfer edemiyorum, bunun nedeni nedir ve nasıl düzeltebilirim?

Katman2 hak ediş sözleşmenizi başlatmak için sıfırdan farklı bir GRT miktarını Katman2'ye transfer etmeniz gerekir. Bu, Katman2 Transfer Araçları tarafından kullanılan Arbitrum GRT köprüsü nedeniyle gereklidir. GRT, hak ediş sözleşmesinin bakiyesinden gelmelidir, bu nedenle stake edilmiş veya delege edilmiş GRT'yi kapsamaz.

Hak ediş sözleşmesinden tüm GRT'nizi stake veya delege ettiyseniz, başka bir yerden (örneğin başka bir cüzdandan veya borsadan) hak ediş sözleşmesi adresine manuel olarak 1 GRT gibi cüzi bir miktar gönderebilirsiniz.

### Stake veya delegasyon için bir hak ediş sözleşmesi kullanıyorum, ancak stake'imi veya delegasyonumu Katman2'ye transfer etmek için bir düğme göremiyorum, ne yapmalıyım?

Eğer hak ediş sözleşmenizin vade süresi dolmadıysa, öncelikle Katman2 stake veya delegasyonunuzu alacak olan bir hak ediş sözleşmesi oluşturmanız gerekecek. Bu hak ediş sözleşmesi, vade süresinin sonuna kadar Katman2'de tokenlerin serbest bırakılmasına izin vermeyecektir, ancak GRT'yi Katman1 hak ediş sözleşmesine geri transfer etmenize izin verecektir ve bu sayede tokenleriniz orada serbest bırakılabilir.

Gezgin üzerindeki hak ediş sözleşmesine bağlandığınızda, Katman2 hak ediş sözleşmenizi başlatmak için bir düğme görmelisiniz. İlk olarak bu süreci takip edin, ardından profilinizde stake veye delegasyonunuzu transfer etmeye yarayan düğmeleri göreceksiniz.

### Katman2 hak ediş sözleşmemi başlatırsam, bu aynı zamanda delegasyonumu otomatik olarak katman2'ye transfer edecek mi?

Hayır, hak ediş sözleşmesinden stake veya delegasyon transfer etmek için Katman2 hak ediş sözleşmenizi başlatmak bir ön koşuldur, ancak yine de bunları ayrı olarak transfer etmeniz gerekmektedir.

Katman2 hak ediş sözleşmenizi başlattıktan sonra profilinizde stake'nizi veya delegasyonunuzu transfer etmenizi isteyen bir banner göreceksiniz.

### Hak ediş sözleşmemi Katman1'e geri taşıyabilir miyim?

Hak ediş sözleşmeniz hala Katman1'de olduğu için bunu yapmanıza gerek yoktur. Transfer araçlarını kullandığınızda, Katman2'de Katman1 hak ediş sözleşmenize bağlı yeni bir sözleşme oluşturursunuz ve ikisi arasında GRT gönderip alabilirsiniz.

### Neden başlangıçta hak ediş sözleşmemi taşımam gerekiyor?

Bu hesabın Katman2'deki stake veya delegasyonunuza sahip olabilmesi için bir Katman2 hak ediş sözleşmesi oluşturmanız gerekir. Aksi takdirde, hak ediş sözleşmesinden " kurtulmadan " stake'i / delegasyonu Katman2'ye transfer etmenizin bir yolu olmaz.

### Sözleşmem sadece kısmen hak edilmişken nakde çevirmeye çalışırsam ne olur? Bu mümkün müdür?

Bu mümkün değildir. Fonları Katman1'e geri taşıyabilir ve oradan çekebilirsiniz.

### Hak ediş sözleşmemi Katman2'ye taşımak istemezsem ne olur?

Katman1'de stake etme/delegasyon yapmaya devam edebilirsiniz. Zamanla, protokol Arbitrum'da ölçeklendikçe ödülleri orada etkinleştirmek için Katman2'ye geçmeyi düşünebilirsiniz. Bu transfer araçlarının protokolde stake etme ve delege etmeye izin verilen hakediş sözleşmeleri için olduğunu unutmayın. Sözleşmeniz stake etmeye veya delege etmeye izin vermiyorsa yada iptal edilebilirse, transfer aracı kullanılamaz. Kullanılabilir olduğunda GRT'nizi Katman1'den çekmeye devam edebileceksiniz.
