---
title: Bir Sözleşmeyi Değiştirin ve Graftlama ile Geçmişini Koruyun
---

Bu rehberde, mevcut subgraphları graftlayarak yeni subgraphları nasıl oluşturacağınızı ve dağıtacağınızı öğreneceksiniz.

## Graftlama Nedir?

Graftlama, mevcut bir subgraph'daki verileri yeniden kullanır ve daha sonraki bir blokta indekslemeye başlar. Bu, geliştirme sırasında eşleştirmelerdeki basit hataları hızlı bir şekilde geçmek veya mevcut bir subgraph'ın başarısız olduktan sonra geçici olarak tekrar çalışmasını sağlamak için kullanışlıdır. Ayrıca, sıfırdan indekslenmesi uzun süren bir subgraph'a bir özellik eklerken de kullanılabilir.

Graftlanan subgraph, temel subgraphla tamamen aynı olmayan, ancak onunla uyumlu olan bir GraphQL şeması kullanabilir. Kendi başına geçerli bir subgraph şeması olmalıdır, ancak şu şekillerde temel subgraph şemasından sapabilir:

- Varlık türlerini ekler veya kaldırır
- Varlık türlerinden öznitelikleri kaldırır
- Varlık türlerine null yapılabilir öznitelikler ekler
- Null yapılamayan öznitelikleri null yapılabilir özniteliklere dönüştürür
- Numaralandırmalara değerler ekler
- Arayüzleri ekler veya kaldırır
- Arayüzün hangi varlık türleri için uygulandığını değiştirir

Daha fazla bilgi için kontrol edebilirsiniz:

- [Graftlama](https://thegraph.com/docs/en/developing/creating-a-subgraph#grafting-onto-existing-subgraphs)

Bu eğitici içerikte, temel bir kullanım örneğini ele alacağız. Mevcut bir sözleşmeyi özdeş bir sözleşme ile değiştireceğiz (yeni bir adresle, ancak aynı kodla). Ardından, mevcut subgraph'ı yeni sözleşmeyi izleyen "base" subgraph'a graftlayacağız.

## Ağa Yükseltme Durumunda Graftlamaya İlişkin Önemli Not

> **Uyarı**: Eğer subgraph'ınızı Subgraph Stüdyo veya barındırılan hizmetten merkeziyetsiz ağa yükseltiyorsanız, yükseltme sürecinde graftlama kullanmaktan kaçınmanız şiddetle tavsiye edilir.

### Bu Neden Önemli?

Graftlama, bir subgraph'ı diğerine "graftlamanıza" ve geçmiş verileri mevcut subgraph'tan yeni bir sürüme etkili bir şekilde transfer etmenize olanak tanıyan güçlü bir özelliktir. Bu, verileri korumak ve indekslemede zaman kazanmak için etkili bir yol olsa da, graftlama, barındırılan bir ortamdan merkeziyersiz ağa taşınırken karmaşıklıklar ve potansiyel sorunlar ortaya çıkarabilir. Bir subgraph'ı Graph Ağı'ndan barındırılan hizmete veya Subgraph Stüdyo'ya geri graftlamak mümkün değildir.

### En İyi Uygulamalar

**İlk Taşıma**: Subgraph'ınızı merkeziyetsiz ağa ilk kez dağıttığınızda, bunu graftlama yapmaksızın gerçekleştirin. Subgraph'ın kararlı olduğundan ve beklendiği gibi çalıştığından emin olun.

**Sonraki Güncellemeler**: Subgraph'ınız merkeziyetsiz ağda yayında ve kararlı olduğunda, geçişi daha sorunsuz hale getirmek ve geçmiş verileri korumak adına gelecek sürümler için graftlamayı kullanabilirsiniz.

Bu yönergelere uyarak riskleri en aza indirebilir ve daha sorunsuz bir taşıma süreci geçirebilirsiniz.

## Mevcut Bir Subgraph'ı Oluşturma

Subgraphlar oluşturmak Graph'ın önemli bir parçasıdır ve [burada](http://localhost:3000/en/cookbook/quick-start/) daha ayrıntılı olarak açıklanmıştır. Bu eğitici içerikte kullanılan mevcut subgraph'ı oluşturabilmek ve dağıtabilmek için aşağıdaki Github deposu sağlanmıştır:

- [Subgraph örnek deposu](https://github.com/Shiyasmohd/grafting-tutorial)

> Not: Subgraph'ta kullanılan sözleşme aşağıdaki [Hackathon Starterkit](https://github.com/schmidsi/hackathon-starterkit)'den alınmıştır.

## Subgraph Manifest Tanımı

Subgraph manifesti `subgraph.yaml`, subgraph için veri kaynaklarını, ilgili tetikleyicileri ve bu tetikleyicilere yanıt olarak çalıştırılması gereken fonksiyonları tanımlar. Kullanacağınız örnek bir subgraph bildirimi için aşağıya bakın:

```yaml
specVersion: 0.0.4
schema:
  file: ./schema.graphql
dataSources:
  - kind: ethereum
    name: Lock
    network: sepolia
    source:
      address: '0xb3aabe721794b85fe4e72134795c2f93b4eb7e63'
      abi: Lock
      startBlock: 5955690
    mapping:
      kind: ethereum/events
      apiVersion: 0.0.6
      language: wasm/assemblyscript
      entities:
        - Withdrawal
      abis:
        - name: Lock
          file: ./abis/Lock.json
      eventHandlers:
        - event: Withdrawal(uint256,uint256)
          handler: handleWithdrawal
      file: ./src/lock.ts
```

- `Lock` veri kaynağı, sözleşmeyi derleyip dağıttığımızda alacağımız abi ve sözleşme adresidir
- Ağ, sorgulanan indekslenmiş bir ağa karşılık gelmelidir. Göerli testnet üzerinde çalıştığımız için, ağ `sepolia`
- `mapping` bölümü, ilgili tetikleyicileri ve bu tetikleyicilere yanıt olarak çalıştırılması gereken fonksiyonları tanımlar. Bu durumda, `Withdrawal` olayının etkinliklerini gözlemliyoruz ve yayıldığında `handleWithdrawal` fonksiyonunu çağırıyoruz.

## Graftlama Manifest Tanımı

Graftlama, orijinal subgraph bildirimine iki yeni öğe eklemeyi gerektirir:

```yaml
---
features:
  - grafting # feature name
graft:
  base: Qm... # subgraph ID of base subgraph
  block: 1502122 # block number
```

- `features:` kullanılan tüm [özellik adlarının](developing/creating-a-subgraph/#experimental-features) bir listesidir.
- `graft:` `base` subgraph'ın ve üzerine graftlanacak bloğun bir eşleştirmesidir. `block`, indekslemeye başlanacak blok numarasıdır. Graph, temel subgraph'ın verilerini verilen bloğa kadar ve bu blok dahil olmak üzere kopyalayacak ve ardından yeni subgraph'ı bu bloktan itibaren indekslemeye devam edecektir.

`base` ve `block` değerler iki subgraph kullanılarak bulunabilir: biri temel indeksleme için ve diğeri graftlamalı

## Temel Subgraph'ı Dağıtma

1. [Graph Stüdyo kullanıcı arayüzüne](https://thegraph.com/studio/) gidin ve Göerli testnet üzerinde `graft-example` adında bir subgraph oluşturun
2. Depoda bulunan `graft-example` klasöründeki subgraph sayfanızda bulunan `AUTH & DEPLOY` bölümündeki talimatları izleyin
3. Tamamlandığında, subgraph'ın doğru bir şekilde indekslendiğinden emin olun. Eğer aşağıdaki komutu Graph Test Alanında(Playground) çalıştırırsanız

```graphql
{
  withdrawals(first: 5) {
    id
    amount
    when
  }
}
```

Şuna benzer bir şey döndürür:

```
{
  "data": {
    "withdrawals": [
      {
        "id": "0xe8323d21c4f104607b10b0fff9fc24b9612b9488795dea8196b2d5f980d3dc1d0a000000",
        "amount": "0",
        "when": "1716394824"
      },
      {
        "id": "0xea1cee35036f2cacb72f2a336be3e54ab911f5bebd58f23400ebb8ecc5cfc45203000000",
        "amount": "0",
        "when": "1716394848"
      }
    ]
  }
}
```

Subgraph'ın düzgün bir şekilde indekslendiğini doğruladıktan sonra, subgraph'ı graftlama ile hızlı bir şekilde güncelleyebilirsiniz.

## Graftlama Subgraph'ını Dağıtma

Graft yerine geçen subgraph.yaml yeni bir sözleşme adresine sahip olacaktır. Bu, merkeziyetsiz uygulamanızı güncellediğinizde, bir sözleşmeyi yeniden dağıttığınızda vb. gerçekleşebilir.

1. [Graph Stüdyo kullanıcı arayüzüne](https://thegraph.com/studio/) gidin ve Göerli testnet üzerinde `graft-replacement` adında bir subgraph oluşturun
2. Yeni bir manifest oluşturun. `graph-replacement` için `subgraph.yaml` dosyası, farklı bir sözleşme adresi içerir ve nasıl graft edilmesi gerektiği hakkında yeni bilgiler içerir. Bunlar eski sözleşme tarafından gözlemlediğiniz [yayılan son olay bloğu](https://sepolia.etherscan.io/tx/0xe8323d21c4f104607b10b0fff9fc24b9612b9488795dea8196b2d5f980d3dc1d) ve eski subgraph `base`'ini içeren `block`lardır. `base` subgraph ID'si, orijinal `graph-example` subgraph'ınızın `Deployment ID`'sidir. Bu bilgiyi Graph Stüdyo kullanıcı arayüzünde bulabilirsiniz.
3. Github deposunda bulunan `graft-replacement` klasöründeki subgraph sayfanızda bulunan `AUTH & DEPLOY` bölümündeki talimatları izleyin
4. Tamamlandığında, subgraph'ın doğru bir şekilde indekslendiğinden emin olun. Eğer aşağıdaki komutu Graph Test Alanında(Playground) çalıştırırsanız

```graphql
{
  withdrawals(first: 5) {
    id
    amount
    when
  }
}
```

Aşağıdakileri döndürmelidir:

```
{
  "data": {
    "withdrawals": [
      {
        "id": "0xe8323d21c4f104607b10b0fff9fc24b9612b9488795dea8196b2d5f980d3dc1d0a000000",
        "amount": "0",
        "when": "1716394824"
      },
      {
        "id": "0xea1cee35036f2cacb72f2a336be3e54ab911f5bebd58f23400ebb8ecc5cfc45203000000",
        "amount": "0",
        "when": "1716394848"
      },
      {
        "id": "0x2410475f76a44754bae66d293d14eac34f98ec03a3689cbbb56a716d20b209af06000000",
        "amount": "0",
        "when": "1716429732"
      }
    ]
  }
}
```

`graft-replacement` subgraph'ının eski `graph-example` verilerinden ve yeni sözleşme adresinden gelen daha yeni verilerden indeksleme yaptığını görebilirsiniz. Orijinal sözleşme, [Olay 1](https://sepolia.etherscan.io/tx/0xe8323d21c4f104607b10b0fff9fc24b9612b9488795dea8196b2d5f980d3dc1d) ve [Olay 2](https://sepolia.etherscan.io/tx/0xea1cee35036f2cacb72f2a336be3e54ab911f5bebd58f23400ebb8ecc5cfc452) olmak üzere iki `Withdrawal` olayı yayınlamıştır. Yeni sözleşme, [Olay 3](https://sepolia.etherscan.io/tx/0x2410475f76a44754bae66d293d14eac34f98ec03a3689cbbb56a716d20b209af)'ten sonra bir `Withdrawal` olayı yayınlamıştır. Önceden indekslenmiş iki işlem (Olay 1 ve 2) ve yeni işlem (Olay 3) `graft-replacement` subgraph'ında bir araya getirilmiştir.

Tebrikler! Bir subgraph'ı başka bir subgraph'a graftlamayı başardınız.

## Ek Kaynaklar

Graftlama konusunda daha fazla tecrübe edinmek istiyorsanız, işte popüler sözleşmeler için birkaç örnek:

- [Curve](https://github.com/messari/subgraphs/blob/master/subgraphs/curve-finance/protocols/curve-finance/templates/curve.template.yaml)
- [ERC-721](https://github.com/messari/subgraphs/blob/master/subgraphs/erc721-metadata/subgraph.yaml)
- [Uniswap](https://github.com/messari/subgraphs/blob/master/subgraphs/uniswap-v3/protocols/uniswap-v3/config/templates/uniswap.v3.template.yaml),

Graph uzmanlığında biraz daha ileri gitmek için, temel veri kaynaklarındaki değişiklikleri ele almanın diğer yollarını öğrenmeyi düşünün.[Veri Kaynağı Şablonları](developing/creating-a-subgraph/#data-source-templates) gibi alternatifler benzer sonuçlar elde etmenizi sağlayabilir

> Not: Bu makaledeki birçok materyal daha önce yayınlanan [Arweave makalesinden](/cookbook/arweave/) alınmıştır
