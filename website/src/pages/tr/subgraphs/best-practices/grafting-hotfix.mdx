---
title: Subgraph Örnek Uygulama 6 - Acil Güncelleme Dağıtımı için Aşılama Kullanın
sidebarTitle: Grafting and Hotfixing
---

## Özet

Aşılama, mevcut endekslenmiş verileri yeniden kullanarak yeni subgraph'ler oluşturmanıza ve dağıtmanıza olanak tanıyan güçlü bir özelliktir.

### Genel Bakış

Bu özellik, kritik sorunlar için hızlı bir şekilde düzeltmelerin dağıtılmasını sağlar ve tüm subgraph'i baştan endeksleme ihtiyacını ortadan kaldırır. Aşılama, tarihsel verileri koruyarak kesinti sürelerini en aza indirir ve veri hizmetlerinde süreklilik sağlar.

## Acil Güncellemelerde Aşılamanın Avantajları

1. **Hızlı Dağıtım**

   - **Kesinti Süresini En Aza İndirme**: Bir subgraph kritik bir hata ile karşılaştığında ve endekslemeyi durdurduğunda, aşılama sayesinde yeniden endekslemeyi beklemeden hemen bir düzeltme dağıtabilirsiniz.
   - **Hızlıca Kurtarma**: Yeni subgraph, son endekslenmiş bloktan devam eder ve veri hizmetlerinin kesintisiz olmasını sağlar.

2. **Veri Koruma**

   - **Tarihsel Verileri Yeniden Kullan**: Aşılama, temel subgraph'ten mevcut verileri kopyalar, böylece değerli tarihsel kayıtları kaybetmezsiniz.
   - **Tutarlılık**: Tutarlı tarihsel verilere bağımlı uygulamalar için veri sürekliliğini sağlar.

3. **Verimlilik**
   - **Zaman ve Kaynak Tasarrufu**: Büyük veri kümelerinin yeniden endekslenmesinden kaynaklı hesaplama yükünü önler.
   - **Hatalara Odaklanma**: Geliştiricilerin veri kurtarma yönetimi yerine sorunları çözmeye odaklanmalarını sağlar.

## Acil Güncellemeler için Aşılama Kullanmak - Örnek Uygulamalar

1. **Aşılama Olmadan Başlangıç Dağıtımı**

   - **Sıfırdan Başlamak**: Subgraph'inizin ilk halini her zaman aşılama olmadan dağıtarak, stabil ve beklendiği gibi çalışmasını sağlayın.
   - **Detaylı Test**: Gelecekte acil güncelleme yapmayı en aza indirmek için subgraph'in performansını doğrulayın.

2. **Aşılama ile Acil Güncelleme Yapmak**

   - **Sorunu Belirleme**: Kritik bir hata oluştuğunda, son başarılı endekslenmiş olayın blok numarasını belirleyin.
   - **Yeni Bir Subgraph Oluşturma**: Acil güncellemeyi içeren yeni bir subgraph geliştirin.
   - **Aşılamayı Yapılandırma**: Dağıtılamamış subgraph'ten belirlenen blok numarasına kadar olan verileri kopyalamak için aşılama kullanın.
   - **Hızlı Dağıtım**: Hizmeti en kısa sürede yeniden başlatmak için aşılanmış subgraph'i ağda yayımlayın.

3. **Acil Güncelleme Sonrasındaki Aksiyonlar**

   - **Performansı Takip Etme**: Aşılanmış subgraph'in doğru şekilde endekslendiğinden ve acil güncellemenin sorunu çözdüğünden emin olun.
   - **Aşılamadan Yeniden Yayımlama**: Stabil olduktan sonra, uzun vadede sürdürülebilirlik için, yeni bir subgraph versiyonunu aşılamadan dağıtın.
     > Not: Aşılamaya süresiz olarak güvenmek önerilmez. Bu durum gelecekteki güncellemeleri ve bakımı karmaşık hale getirebilir.
   - **Referansları Güncelleyin**: Bütün hizmetleri ve uygulamaları yeni, aşılanmamış subgraph'i kullanacak şekilde yönlendirin.

4. **Önemli Hususlar**
   - **Bloku Dikkatli Seçimek**: Veri kaybını önlemek için aşılama blok numarasını dikkatli seçin.
   - **İpucu**: Doğru işlenmiş son olayın blok numarasını kullanın.
   - **Dağıtım ID'sini Kullanın**: Subgraph ID'si yerine temel subgraph'in Dağıtım ID'sine referans verdiğinizden emin olun.
   - **Not**: Dağıtım Kimliği, belirli bir subgraph dağıtımı için benzersiz bir tanımlayıcıdır.
   - **Özellik Deklarasyonu**: Subgraph manifestosunda özellikler altında aşılamayı deklare etmeyi unutmayın.

## Örnek: Aşılama ile Bir Acil Güncelleme Dağıtmak

Bir akıllı sözleşmeyi takip eden ve kritik bir hata nedeniyle endekslemeyi durdurmuş bir subgraph'e sahip olduğunuzu varsayalım. Bu durumda acil güncelleme dağıtmak için aşılamayı nasıl kullanabileceğiniz aşağıda açıklanmıştır.

1. **Hata Veren Subgraph Manifestosu (subgraph.yaml)**

   ```yaml
   specVersion: 1.0.0
   schema:
     file: ./schema.graphql
   dataSources:
     - kind: ethereum/contract
       name: OldSmartContract
       network: sepolia
       source:
         address: '0xOldContractAddress'
         abi: Lock
         startBlock: 5000000
       mapping:
         kind: ethereum/events
         apiVersion: 0.0.7
         language: wasm/assemblyscript
         entities:
           - Withdrawal
         abis:
           - name: Lock
             file: ./abis/OldLock.json
         eventHandlers:
           - event: Withdrawal(uint256,uint256)
             handler: handleOldWithdrawal
         file: ./src/old-lock.ts
   ```

2. **Yeni Aşılanmış Subgraph Manifestosu (subgraph.yaml)**
   ```yaml
   specVersion: 1.0.0
   schema:
     file: ./schema.graphql
   dataSources:
     - kind: ethereum/contract
       name: NewSmartContract
       network: sepolia
       source:
         address: '0xNewContractAddress'
         abi: Lock
         startBlock: 6000001 # # Son endekslenmiş bloktan sonraki blok
       mapping:
         kind: ethereum/events
         apiVersion: 0.0.7
         language: wasm/assemblyscript
         entities:
           - Withdrawal
         abis:
           - name: Lock
             file: ./abis/Lock.json
         eventHandlers:
           - event: Withdrawal(uint256,uint256)
             handler: handleWithdrawal
         file: ./src/lock.ts
   features:
     - grafting
   graft:
     base: QmBaseDeploymentID # Başarısız subgraph'in Dağıtım Kimliği
     block: 6000000 # Başarıyla endekslenmiş son blok
   ```

**Açıklama:**

- **Veri Kaynağı Güncellemesi**: Yeni subgraph, akıllı sözleşmenin düzeltilmiş bir versiyonu olabilecek 0xNewContractAddress adresine işaret etmektedir.
- **Başlangıç Bloğu**: Hatanın tekrar işlenmesini önlemek için başarıyla endekslenmiş son bloktan bir blok sonraya ayarlayın.
- **Aşılama Yapılandırması**:
  - **base**: Başarısız olan subgraph'in Dağıtım Kimliği.
  - **block**: Aşılama işleminin başlaması gereken blok numarası.

3. **Dağıtım Adımları**

   - **Kodu Güncelleyin**: eşleme kodlarınıza (örneğin, handleWithdrawal kısmına) acil güncelleme uygulayın.
   - **Manifestoyu Ayarlayın**: Yukarıda gösterildiği gibi, `subgraph.yaml` dosyasını aşılama yapılandırmalarıyla güncelleyin.
   - **Subgraph'i Dağıtın**:
     - Graph CLI ile kimlik doğrulaması yapın.
     - `graph deploy` komutunu kullanarak yeni subgraph'i dağıtın.

4. **Dağıtım Sonrası**
   - **Endekslemeyi Doğrulama**: Subgraph'in aşılanma noktasından itibaren doğru endekslendiğinden emin olun.
   - **Veriyi Takip Etme**: Yeni verilerin yakalandığından ve acil güncellemenin etkili olduğundan emin olun.
   - **Yeniden Yayımlama İçin Planlama**: Uzun süreli istikrar için aşılama yapılmamış sürümün dağıtımını planlayın.

## Uyarılar ve Dikkat Edilmesi Gerekenler

Aşılama, acil güncellemeleri hızlı bir şekilde dağıtmayı sağlayan güçlü bir araçtır. Fakat veri bütünlüğünü korumak ve ideal performansı sağlamak için aşılanma kullanımından kaçınılması gereken belirli durumlar vardır.

- **Uyumsuz Şema Değişiklikleri**: Acil güncelleme mevcut alanların türünü değiştirmeyi veya şemanızdan alanları kaldırmayı gerektiriyorsa, bu durumda aşılama uygun değildir. Aşılama, yeni subgraph'in şemasının temel subgraph'in şemasıyla uyumlu olmasını bekler. Uyumsuz değişiklikler, mevcut verilerin yeni şemayla uyumlu olmaması nedeniyle veri tutarsızlıklarına ve hatalara neden olabilir.
- **Önemli Eşlem Mantığı Revizyonları**: Acil güncelleme olayların işlenme şeklinin değiştirilmesi veya işleyici fonksiyonlarının değiştirilmesi gibi eşlem mantığınızda önemli değişiklikleri içeriyorsa, aşılama doğru çalışmayabilir. Buradaki yeni mantık, eski mantık altında işlenmiş verilerle uyumlu olmayabilir. Bu da hatalı verilere veya başarısız endekslemelere yol açabilir.
- **The Graph Ağına Dağıtımlar**: Aşılama, The Graph'in merkeziyetsiz ağı (ana ağ) için tasarlanmış subgraph'ler için önerilmez. Aşılama endekslemeyi karmaşıklaştırabilir ve tüm endeksleyiciler tarafından tamamen desteklenmeyebilir. Bu yüzden beklenmedik davranışlara veya artan maliyetlere neden olabilir. Ana ağ dağıtımları için, tam uyumluluk ve güvenilirliği sağlamak amacıyla subgraph'i en baştan, tekrar endekslemek daha güvenlidir.

### Risk Yönetimi

- **Veri Bütünlüğü**: Yanlış blok numaraları veri kaybına veya yinelenmelere yol açabilir.
- **Test Etme**: Aşılamayı daima önce geliştirme ortamında test ettikten sonra üretime dağıtın.

## Sonuç

Aşılama, subgraph geliştirme sürecinde acil düzeltmeleri dağıtmak için etkili bir stratejidir. Bu strateji, aşağıdakileri yapmanızı sağlar:

- Yeniden endeksleme yapmadan kritik hatalardan **Hızla Kurtulun**.
- Uygulamalar ve kullanıcılar için sürekliliği koruyarak **Tarihsel Verileri Koruyun**.
- Kritik düzeltmeler sırasında kesinti sürelerini en aza indirerek **Hizmet Erişilebilirliğini Sağlayın**.

Ancak, aşılamayı tedbirli bir şekilde kullanmak ve riskleri azaltmak için örnek uygulamaları takip etmek önemlidir. Subgraph'inizi acil düzeltmeyle stabilize ettikten sonra, uzun vadede çalışmasını sağlamak için aşılama kullanılmayan bir sürüm dağıtmayı planlayın.

## Ek Kaynaklar

- **[Aşılama Dokümantasyonu](/subgraphs/cookbook/grafting/)**: Aşılama ile Bir Sözleşmeyi Değiştirin ve Geçmişini Koruyun
- **[Dağıtım Kimliklerini Anlamak](/subgraphs/querying/subgraph-id-vs-deployment-id/)**: Dağıtım Kimliği ile Subgraph Kimliği arasındaki farkı öğrenin.

Subgraph geliştirme iş akışınıza aşılamayı dahil ederek, sorunlara hızla yanıt verme yeteneğinizi artırabilir ve veri hizmetlerinizin sağlam ve güvenilir kalmasını sağlayabilirsiniz.

## Subgraph Örnek Uygulamalar 1-6

1. [Improve Query Speed with Subgraph Pruning](/subgraphs/best-practices/pruning/)

2. [Improve Indexing and Query Responsiveness by Using @derivedFrom](/subgraphs/best-practices/derivedfrom/)

3. [Improve Indexing and Query Performance by Using Immutable Entities and Bytes as IDs](/subgraphs/best-practices/immutable-entities-bytes-as-ids/)

4. [Improve Indexing Speed by Avoiding `eth_calls`](/subgraphs/best-practices/avoid-eth-calls/)

5. [Simplify and Optimize with Timeseries and Aggregations](/subgraphs/best-practices/timeseries/)

6. [Use Grafting for Quick Hotfix Deployment](/subgraphs/best-practices/grafting-hotfix/)
