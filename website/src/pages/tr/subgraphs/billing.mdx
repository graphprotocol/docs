---
title: Faturalandırma
---

## Sorgulama Planları

The Graph Ağı üzerinde Subgraph'leri sorgularken kullanılabilecek iki ödeme planı vardır.

- **Ücretsiz Plan**: Ücretsiz Plan, Subgraph Studio test ortamına tam erişim ve aylık 100.000 ücretsiz sorgu hakkı içerir. Bu plan, dapp’lerini ölçeklendirmeden önce The Graph’i denemek isteyen meraklı kişiler, hackathon katılımcıları ve yan proje sahipleri için tasarlanmıştır.

- **Büyüme Planı**: Büyüme Planı, Ücretsiz Plan’daki her şeyi içerir; ancak aylık 100.000 sorgudan sonraki tüm sorgular için GRT ya da kredi kartı ile ödeme yapılması gerekir. Growth Plan, çeşitli kullanım senaryolarında faaliyet gösteren dapp’lerini hayata geçirmiş ekiplerin ihtiyaçlarını karşılayabilecek esnekliktedir.

<VideoEmbed title="How to Set Up Billing on The Graph Network" youtube="Nn771WagX2I" />

## Kredi kartı ile sorgu ödemeleri

- Kredi/banka kartları ile faturalandırmayı ayarlamak için, kullanıcıların Subgraph Studio'ya (https://thegraph.com/studio/) erişmeleri gerekir
  1. Subgraph Studio Faturalandırma sayfasına gitmek için  [buraya tıklayın](https://thegraph.com/studio/subgraphs/billing/).
  2. Sayfanın sağ üst köşesindeki "Cüzdanı Bağla" düğmesine tıklayın. Cüzdan seçim sayfasına yönlendirileceksiniz. Cüzdanınızı seçin ve "Bağlan" a tıklayın.
  3. Ücretsiz Plan'dan yükseltme yapıyorsanız "Planı Yükselt" seçeneğini, daha önce faturalandırma bakiyenize GRT eklediyseniz "Planı Yönet" seçeneğini seçin. Sonrasında, sorgu sayısını tahmin ederek bir fiyat tahmini alabilirsiniz, ancak bu zorunlu bir adım değildir.
  4. Kredi kartı ödemesini seçmek için, ödeme yöntemi olarak "Kredi kartı" seçeneğini seçin ve kredi kartı bilgilerinizi doldurun. Daha önce Stripe kullananlar, bilgilerini otomatik doldurmak için Link özelliğini kullanabilirler.
- Faturalar her ayın sonunda işlenecek ve Ücretsiz Plan kotasını aşan tüm sorgular için sistemde aktif bir kredi kartı bulunması gerekecektir.

## GRT ile Sorgu Ödemeleri

Subgraph kullanıcıları, The Graph Ağında sorgular için ödeme yapmak amacıyla The Graph Token (GRT) kullanabilirler. GRT ile faturalar her ayın sonunda işlenecek ve 100.000 aylık sorgu limiti olan Ücretsiz Plan kotasının ötesindeki sorgular için yeterli GRT bakiyesi bulunması gerekecek. API anahtarlarınızdan kaynaklanan ücretleri ödemeniz gerekecek. Faturalandırma sözleşmesini kullanarak şunları yapabileceksiniz:

- Hesap bakiyenizden GRT ekleyin ve çekin.
- Hesap bakiyenize ne kadar GRT eklediğiniz, ne kadar çektiğiniz ve faturalarınıza göre bakiyelerinizi takip edin.
- Hesap bakiyenizde yeterli GRT olduğu sürece, oluşturulan sorgu ücretlerine göre faturaları otomatik olarak ödeyin.

### Ethereum ya da Arbitrum Ağında GRT

The Graph'in faturalandırma sistemi, Arbitrum ağı üzerinde GRT ile ödeme alır. Kullanıcıların gas ücretlerini ödemek için Arbitrum üzerinde ETH'ye ihtiyaçları olacaktır. The Graph protokolü, başlangıçta Ethereum Mainnet üzerinde başlatılmış olsa da, faturalandırma sözleşmeleri de dahil olmak üzere tüm faaliyetler artık Arbitrum One üzerinde gerçekleştirilmektedir.

Sorgu ödemelerini yapmak için Arbitrum üzerinde GRT'ye ihtiyacınız var. İşte GRT elde etmenin birkaç farklı yolu:

- Ethereum üzerinde zaten GRT'niz varsa, bunu Arbitrum'a köprüleyebilirsiniz. Bunu, Subgraph Studio'da sunulan GRT köprüleme seçeneği aracılığıyla veya aşağıdaki köprülerden birini kullanarak yapabilirsiniz:

- [Arbitrum Köprüsü](https://bridge.arbitrum.io/?l2ChainId=42161)

- [TransferTo](https://transferto.xyz/swap)

- Arbitrum üzerinde zaten varlıklarınız varsa, Uniswap gibi bir takas protokolü aracılığıyla bunları GRT ile takas edebilirsiniz.

- Alternatif olarak, GRT'yi doğrudan Arbitrum üzerinde merkeziyetsiz bir borsa aracılığıyla edinebilirsiniz.

> Bu bölüm, cüzdanınızda halihazırda GRT bulunduğu ve Arbitrum ağında olduğunuz varsayılarak yazılmıştır. Eğer GRT’niz yoksa, [buradan](#getting-grt) nasıl GRT edinebileceğinizi öğrenebilirsiniz.

GRT'yi köprüledikten sonra faturalandırma bakiyenize ekleyebilirsiniz.

### Bir cüzdan kullanarak GRT ekleme

1. Subgraph Studio Faturalandırma sayfasına gitmek için  [buraya tıklayın](https://thegraph.com/studio/subgraphs/billing/).
2. Sayfanın sağ üst köşesindeki "Cüzdanı Bağla" düğmesine tıklayın. Cüzdan seçim sayfasına yönlendirileceksiniz. Cüzdanınızı seçin ve "Bağlan" a tıklayın.
3. Sağ üst köşedeki 'Yönet' düğmesine tıklayın. İlk kez kullanıyorsanız 'Büyüme Planına Yükselt' seçeneğini göreceksiniz. Daha önce işlem yaptıysanız 'Cüzdandan Yatır' seçeneğine tıklayın.
4. Kaydırıcıyı kullanarak aylık olarak yapmayı beklediğiniz sorgu sayısını tahmin edin.
   - Kullanabileceğiniz sorgu sayısı hakkında öneriler için **Sıkça Sorulan Sorular** sayfamıza göz atın.
5. "Kriptopara" seçeneğini seçin. Şu anda The Graph Ağı'nda kabul edilen tek kriptopara GRT'dir.
6. Peşin ödeme yapmak istediğiniz ay sayısını seçin.
   - Peşin ödeme yapmak, gelecekte kullanım zorunluluğu getirmez. Yalnızca kullandığınız kadar ücretlendirilirsiniz ve bakiyenizi istediğiniz zaman çekebilirsiniz.
7. GRT yatıracağınız ağı seçin. Arbitrum veya Ethereum üzerindeki GRT kabul edilmektedir.
8. "Allow GRT Access" düğmesine tıklayın ve ardından cüzdanınızdan çekilebilecek GRT miktarını belirtin.
   - Eğer birden fazla ay için peşin ödeme yapıyorsanız, o tutara karşılık gelen miktar için erişime izin vermelisiniz. Bu işlem herhangi bir gas ücreti gerektirmez.
9. Son olarak, "GRT'yi Faturalandırma Bakiyesine Ekle" düğmesine tıklayın. Bu işlem için gas ücretlerini karşılamak üzere Arbitrum üzerinde ETH'ye ihtiyacınız olacak.

- Arbitrum'dan yatırılan GRT'nin işlenmesi birkaç dakika içinde tamamlanırken, Ethereum'dan yatırılan GRT'nin işlenmesi yaklaşık 15-20 dakika sürecektir. İşlem onaylandıktan sonra GRT'nin hesap bakiyenize eklendiğini göreceksiniz.

### Bir cüzdan kullanarak GRT çekme

1. Subgraph Studio Faturalandırma sayfasına gitmek için  [buraya tıklayın](https://thegraph.com/studio/subgraphs/billing/).
2. Sayfanın sağ üst köşesindeki "Cüzdanı Bağla" düğmesine tıklayın. Cüzdanınızı seçin ve "Bağlan" düğmesine tıklayın.
3. Sayfanın sağ üst köşesindeki "Yönet" düğmesine tıklayın. "GRT Çek" seçeneğini seçin. Bir yan panel açılacaktır.
4. Çekmek istediğiniz GRT miktarını girin.
5. "Çek GRT" düğmesine tıklayarak GRT'yi hesap bakiyenizden çekin. İlgili işlemi cüzdanınızda imzalayın. Bu işlem gas ücreti gerektirecektir. GRT, Arbitrum cüzdanınıza gönderilecektir.
6. İşlem onaylandıktan sonra, GRT'nin hesap bakiyenizden çekildiğini ve Arbitrum cüzdanınıza aktarıldığını göreceksiniz.

### Multisig cüzdanı kullanarak GRT ekleme

1. Subgraph Studio Faturalandırma sayfasına gitmek için [buraya tıklayın](https://thegraph.com/studio/subgraphs/billing/).
2. Sayfanın sağ üst köşesindeki "Cüzdanı Bağla" düğmesine tıklayın. Cüzdanınızı seçin ve "Bağlan" düğmesine tıklayın. Eğer [Gnosis-Safe](https://gnosis-safe.io/) kullanıyorsanız, multisig cüzdanınızı ve imza cüzdanınızı da bağlayabileceksiniz. Ardından ilgili mesajı imzalayın. Bu işlem gaz ücreti gerektirmeyecektir.
3. Sağ üst köşedeki 'Yönet' düğmesine tıklayın. İlk kez kullanıyorsanız 'Büyüme Planına Yükselt' seçeneğini göreceksiniz. Daha önce işlem yaptıysanız 'Cüzdandan Yatır' seçeneğine tıklayın.
4. Kaydırıcıyı kullanarak aylık olarak yapmayı beklediğiniz sorgu sayısını tahmin edin.
   - Kullanabileceğiniz sorgu sayısı hakkında öneriler için **Sıkça Sorulan Sorular** sayfamıza göz atın.
5. "Kriptopara" seçeneğini seçin. Şu anda The Graph Ağı'nda kabul edilen tek kriptopara GRT'dir.
6. Peşin ödeme yapmak istediğiniz ay sayısını seçin.
   - Peşin ödeme yapmak, gelecekte kullanım zorunluluğu getirmez. Yalnızca kullandığınız kadar ücretlendirilirsiniz ve bakiyenizi istediğiniz zaman çekebilirsiniz.
7. GRT yatıracağınız ağı seçin. Arbitrum veya Ethereum üzerindeki GRT kabul edilmektedir. 8. "GRT Erişimine İzin Ver" düğmesine tıklayın ve ardından cüzdanınızdan çekilebilecek GRT miktarını belirtin.
   - Eğer birden fazla ay için peşin ödeme yapıyorsanız, o tutara karşılık gelen miktar için erişime izin vermelisiniz. Bu işlem herhangi bir gas ücreti gerektirmez.
8. Son olarak, "GRT'yi Faturalandırma Bakiyesine Ekle" düğmesine tıklayın. Bu işlem için gas ücretlerini karşılamak üzere Arbitrum üzerinde ETH'ye ihtiyacınız olacak.

- Arbitrum'dan yatırılan GRT'nin işlenmesi birkaç dakika içinde tamamlanırken, Ethereum'dan yatırılan GRT'nin işlenmesi yaklaşık 15-20 dakika sürecektir. İşlem onaylandıktan sonra GRT'nin hesap bakiyenize eklendiğini göreceksiniz.

## GRT Edinme

Bu bölüm, sorgu ücretlerini ödemek için nasıl GRT edinebileceğinizi anlatacaktır.

### Coinbase

Bu kılavuz, Coinbase üzerinden GRT satın alma işlemini adım adım açıklayacaktır.

1. [Coinbase](https://www.coinbase.com/)'e gidin ve bir hesap oluşturun.
2. Bir hesap oluşturduktan sonra, kimliğinizi KYC (Müşterini Tanı) olarak bilinen bir süreçle doğrulamanız gerekecek. KYC, tüm merkezi veya emanetçi kripto borsaları için standart bir prosedürdür.
3. Kimliğinizi doğruladıktan sonra GRT satın alabilirsiniz. Bunu sayfanın sağ üst köşesindeki "Al/Sat" düğmesine tıklayarak yapabilirsiniz.
4. Satın almak istediğiniz para birimini seçin. GRT'yi seçin.
5. Ödeme yöntemini seçin. Tercih ettiğiniz ödeme yöntemini seçin.
6. Satın almak istediğiniz GRT miktarını seçin.
7. Satın alımınızı gözden geçirin. Satın alımınızı gözden geçirin ve "GRT Satın Al" düğmesine tıklayın.
8. Satın alımınızı onaylayın. Satın alımınızı onaylayın, böylece başarılı bir şekilde GRT satın almış olacaksınız.
9. GRT'yi hesabınızdan [MetaMask](https://metamask.io/) gibi bir cüzdana transfer edebilirsiniz.
   - GRT'yi cüzdanınıza transfer etmek için, sayfanın sağ üst köşesindeki "Hesaplar" düğmesine tıklayın.
   - GRT hesabının yanındaki "Gönder" düğmesine tıklayın.
   - Göndermek istediğiniz GRT miktarını ve göndermek istediğiniz cüzdan adresini girin.
   - "Devam" düğmesine tıklayın ve işleminizi onaylayın. -Lütfen unutmayın, yüksek tutarda satın alım durumunda Coinbase, tam tutarı bir cüzdana transfer etmeden önce 7-10 gün beklemenizi isteyebilir.

Coinbase'de GRT edinmekle alakalı daha fazla bilgiyi [buradan](https://help.coinbase.com/en/coinbase/trading-and-funding/buying-selling-or-converting-crypto/how-do-i-buy-digital-currency) öğrenebilirsiniz.

### Binance

Bu kılavuz, Binance üzerinden GRT satın alma işlemini adım adım açıklayacaktır.

1. [Binance](https://www.binance.com/en)'e gidin ve bir hesap oluşturun.
2. Bir hesap oluşturduktan sonra, kimliğinizi KYC (Müşterini Tanı) olarak bilinen bir süreçle doğrulamanız gerekecek. KYC, tüm merkezi veya emanetçi kripto borsaları için standart bir prosedürdür.
3. Kimliğinizi doğruladıktan sonra GRT satın alabilirsiniz. Bunu, ana sayfa banner'ındaki "Şimdi Satın Al" düğmesine tıklayarak yapabilirsiniz.
4. Satın almak istediğiniz para birimini seçebileceğiniz bir sayfaya yönlendirileceksiniz. GRT'yi seçin.
5. Tercih ettiğiniz ödeme yöntemini seçin. Euro, ABD Doları ve diğer birçok itibari para birimiyle ödeme yapabileceksiniz.
6. Satın almak istediğiniz GRT miktarını seçin.
7. Satın alımınızı gözden geçirin ve "GRT Satın Al" düğmesine tıklayın.
8. Satın alımınızı onaylayın, ardından GRT'nizi Binance Spot Cüzdanınızda görüntüleyebilirsiniz.
9. GRT'yi hesabınızdan [MetaMask](https://metamask.io/) gibi bir cüzdana çekebilirsiniz.
   - [Cüzdanınıza GRT çekmek](https://www.binance.com/en/blog/ecosystem/how-to-transfer-crypto-from-binance-to-trust-wallet-8305050796630181570) için, cüzdan adresinizi çekim beyaz listesine ekleyin.
   - "Cüzdan" düğmesine tıklayın, ardından "Çekim" seçeneğine tıklayın ve GRT'yi seçin.
   - Göndermek istediğiniz GRT miktarını ve beyaz listeye eklenmiş cüzdan adresini girin.
   - "Devam" düğmesine tıklayın ve işleminizi onaylayın.

Binance'de GRT edinmekle alakalı daha fazla bilgiyi [buradan](https://www.binance.com/en/support/faq/how-to-buy-cryptocurrency-on-binance-homepage-400c38f5e0cd4b46a1d0805c296b5582) öğrenebilirsiniz.

### Uniswap

Bu kılavuz, Uniswap üzerinden GRT satın alma işlemini adım adım açıklayacaktır.

1. [Uniswap](https://app.uniswap.org/swap?chain=arbitrum)'a gidin ve cüzdanınızı bağlayın.
2. Baz para birimi olarak kullanılacak token'ı seçin. ETH'yi seçin.
3. Satın almak istediğiniz token'ı seçin. GRT'yi seçin.
   - Doğru token'ı takas ettiğinizden emin olun. Arbitrum One üzerindeki GRT akıllı sözleşme adresi budur: [0x9623063377AD1B27544C965cCd7342f7EA7e88C7](https://arbiscan.io/token/0x9623063377ad1b27544c965ccd7342f7ea7e88c7)
4. Takas etmek istediğiniz ETH miktarını girin.
5. "Swap" butonuna tıklayın.
6. İşlemi cüzdanınızda onaylayın ve işlemin tamamlanmasını bekleyin.

Uniswap'ta GRT edinmekle alakalı daha fazla bilgiyi [buradan](https://support.uniswap.org/hc/en-us/articles/8370549680909-How-to-Swap-Tokens-) öğrenebilirsiniz.

## Ether Edinme

Bu bölüm, işlem ücretlerini veya gas maliyetlerini ödemek için nasıl Ether (ETH) edinebileceğinizi anlatacaktır. Ethereum ağı üzerinde token transferi yapmak veya akıllı sözleşmelerle etkileşime geçmek gibi işlemleri gerçekleştirmek için ETH gereklidir.

### Coinbase

Bu kılavuz, Coinbase üzerinden ETH satın alma işlemini adım adım açıklayacaktır.

1. [Coinbase](https://www.coinbase.com/)'e gidin ve bir hesap oluşturun.
2. Bir hesap oluşturduktan sonra, kimliğinizi KYC (Müşterini Tanı) olarak bilinen bir süreçle doğrulamanız gerekecek. Bu, tüm merkezi veya emanetçi kripto borsaları için standart bir prosedürdür.
3. Kimliğinizi doğruladıktan sonra, sayfanın sağ üst köşesindeki "Al/Sat" düğmesine tıklayarak ETH satın alın.
4. Satın almak istediğiniz para birimini seçin. ETH seçin.
5. Tercih ettiğiniz ödeme yöntemini seçin.
6. Satın almak istediğiniz ETH miktarını girin.
7. Satın alımınızı gözden geçirin ve "ETH Satın Al" düğmesine tıklayın.
8. Satın alımınızı onaylayın, böylece ETH'yi başarıyla satın almış olacaksınız.
9. ETH'yi Coinbase hesabınızdan [MetaMask](https://metamask.io/) gibi bir cüzdana transfer edebilirsiniz.
   - ETH'yi cüzdanınıza transfer etmek için, sayfanın sağ üst köşesindeki "Hesaplar" düğmesine tıklayın.
   - ETH hesabının yanındaki "Gönder" düğmesine tıklayın.
   - Göndermek istediğiniz ETH miktarını ve göndermek istediğiniz cüzdan adresini girin.
   - Gönderdiğiniz adresin Arbitrum One üzerindeki Ethereum cüzdan adresiniz olduğundan emin olun.
   - "Devam" düğmesine tıklayın ve işleminizi onaylayın.

Coinbase'de ETH edinmekle alakalı daha fazla bilgiyi [buradan](https://help.coinbase.com/en/coinbase/trading-and-funding/buying-selling-or-converting-crypto/how-do-i-buy-digital-currency) öğrenebilirsiniz.

### Binance

Bu, Binance'de ETH satın almak için adım adım bir rehberdir.

1. [Binance](https://www.binance.com/en)'e gidin ve bir hesap oluşturun.
2. Bir hesap oluşturduktan sonra, kimliğinizi KYC (Müşterini Tanı) olarak bilinen bir süreçle doğrulamanız gerekecek. Bu, tüm merkezi veya emanetçi kripto borsaları için standart bir prosedürdür.
3. Kimliğinizi doğruladıktan sonra, ana sayfa afişindeki "Şimdi Satın Al" düğmesine tıklayarak ETH satın alın.
4. Satın almak istediğiniz para birimini seçin. ETH seçin.
5. Tercih ettiğiniz ödeme yöntemini seçin.
6. Satın almak istediğiniz ETH miktarını girin.
7. Satın alımınızı gözden geçirin ve "ETH Satın Al" düğmesine tıklayın.
8. Satın alımınızı onaylayın ve ETH'nizi Binance Spot Cüzdanınızda görüceksiniz.
9. ETH'yi hesabınızdan [MetaMask](https://metamask.io/) gibi bir cüzdana çekebilirsiniz.
   - ETH'yi cüzdanınıza çekmek için cüzdan adresinizi çekim beyaz listesine ekleyin. Daha fazla bilgi için buraya tıklayın.
   - "Cüzdan" düğmesine tıklayın, para çekme seçeneğine tıklayın ve ETH'yi seçin.
   - Göndermek istediğiniz ETH miktarını ve göndermek istediğiniz güvenilir adresler listesindeki cüzdan adresini girin.
   - Gönderdiğiniz adresin Arbitrum One üzerindeki Ethereum cüzdan adresiniz olduğundan emin olun.
   - "Devam" düğmesine tıklayın ve işleminizi onaylayın.

Binance'de ETH edinmekle alakalı daha fazla bilgiyi [buradan](https://www.binance.com/en/support/faq/how-to-buy-cryptocurrency-on-binance-homepage-400c38f5e0cd4b46a1d0805c296b5582) öğrenebilirsiniz.

## Faturalandırma Hakkında SSS

### Kaç sorguya ihtiyacım olacak?

Kaç sorguya ihtiyacınız olacağını önceden bilmeniz gerekmez. Yalnızca kullandığınız kadar ücretlendirilirsiniz ve istediğiniz zaman hesabınızdan GRT çekebilirsiniz.

Sorgu sayısını fazla tahmin etmenizi öneririz, böylece bakiyenizi sık sık doldurmak zorunda kalmazsınız. Küçük ve orta ölçekli uygulamalar için iyi bir başlangıç tahmini, aylık 1M-2M sorgu ile başlamak ve ilk haftalarda kullanımı yakından izlemektir. Daha büyük uygulamalar için iyi bir tahmin, sitenizin günlük ziyaret sayısını, en aktif sayfanızın açılışta yaptığı sorgu sayısı ile çarpmaktır.

Elbette, hem yeni hem de mevcut kullanıcılar, beklenen kullanım hakkında daha fazla bilgi almak için Edge & Node'un İş Geliştirme (BD) ekibiyle iletişime geçebilirler.

### Faturalandırma bakiyemden GRT çekebilir miyim?

Evet, faturalandırma bakiyenizde sorgularda kullanılmamış olan GRT'yi her zaman çekebilirsiniz. Faturalandırma sözleşmesi yalnızca GRT'yi Ethereum ana ağından Arbitrum ağına bağlamak için tasarlanmıştır. GRT'nizi Arbitrum'dan tekrar Ethereum ana ağına aktarmak isterseniz, [Arbitrum Köprüsü](https://bridge.arbitrum.io/?l2ChainId=42161)'nü kullanmanız gerekir.

### Faturalandırma bakiyem tükendiğinde ne olur? Bir uyarı alacak mıyım?

Faturalandırma bakiyeniz tükenmeden önce birkaç e-posta bildirimi alacaksınız.
