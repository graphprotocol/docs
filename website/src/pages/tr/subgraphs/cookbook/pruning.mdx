---
title: Subgraph Örnek Uygulama 1 - Subgraph Budama ile Sorgu Hızını Artırın
sidebarTitle: 'Subgraph Best Practice 1: Pruning with indexerHints'
---

## Özet

[Budama](/developing/creating-a-subgraph/#prune), bir subgraph'in veritabanından arşivlenmiş varlıkları istenilen bir bloka kadar kaldırır. Bir subgraph'in veritabanından kullanılmayan varlıkların kaldırılması, subgraph'in sorgu performansını genellikle kayda değer ölçüde artırır. `indexerHints` kullanmak, bir subgraph'i budamayı kolaylaştırır.

## `indexerHints` ile Bir Subgraph'i Nasıl Budayabilirsiniz

Manifestoya `indexerHints` adlı bir bölüm ekleyin.

`indexerHints` üç `prune` (budama) seçeneğine sahiptir:

- `prune: auto`: Endeksleyici tarafından belirlenen asgari gerekli geçmişi koruyarak sorgu performansını optimize eder. Bu genellikle önerilen ayardır ve `graph-cli` >= 0.66.0 tarafından oluşturulan tüm subgraph'ler için varsayılandır.
- `prune: <Korunacak blok sayısı>`: Korunacak olan geçmiş blokların sayısı için özel bir limit belirler.
- `prune: never`: Geçmiş verilerin budanması yoktur; tüm geçmişi korur. `indexerHints` bölümü yoksa `prune: never` varsayılandır. [Zaman Yolculuğu Sorguları](/subgraphs/querying/graphql-api/#time-travel-queries) isteniyorsa `prune: never` seçilmelidir.

`subgraph.yaml` dosyamızı güncelleyerek subgraph'lerimize `indexerHints` ekleyebiliriz:

```yaml
specVersion: 1.0.0
schema:
  file: ./schema.graphql
indexerHints:
  prune: auto
dataSources:
  - kind: ethereum/contract
    name: Contract
    network: mainnet
```

## Önemli Hususlar

- [Zaman Yolculuğu Sorguları](/subgraphs/querying/graphql-api/#time-travel-queries) budama ile birlikte isteniyorsa, bu sorgular işlevselliğini korumak için budama doğru bir şekilde gerçekleştirilmelidir. Bu nedenle, genellikle `indexerHints: prune: auto`'yu Zaman Yolculuğu Sorguları ile kullanmak önerilmez. Bunun yerine, Zaman Yolculuğu Sorgularının gerektirdiği tarihsel verileri koruyan bir blok yüksekliğine doğru şekilde budamak için `indexerHints: prune: <Korunacak blok sayısı>` kullanın veya tüm veriyi korumak için `prune: never` kullanarak budama yapmamayı seçin.

- Budanan bir blok yüksekliğinde [aşılama](/subgraphs/cookbook/grafting/) yapılamaz. Aşılama rutin olarak yapılıyorsa ve budama isteniyorsa, belirli bir blok sayısını (örneğin, altı ay yetecek kadar) doğru bir şekilde koruyacak `indexerHints: prune: <Korunacak blok sayısı>` ayarı kullanılması önerilir.

## Sonuç

`indexerHints` kullanarak budama, subgraph geliştirmesi için örnek uygulamadır ve sorgu performansında önemli iyileştirmeler sunar.

## Subgraph Örnek Uygulamalar 1-6

1. [Subgraph Budama ile Sorgu Hızını İyileştirin](/subgraphs/cookbook/pruning/)

2. [@derivedFrom Kullanarak Endeksleme ve Sorgu Yanıt Hızını Artırın](/subgraphs/cookbook/derivedfrom/)

3. [Değişmez Varlıklar ve Bytes ID'ler Kullanarak Endeksleme ve Sorgu Performansını Artırın](/subgraphs/cookbook/immutable-entities-bytes-as-ids/)

4. [Endeksleme Hızını `eth_calls`'den Kaçınarak İyileştirin](/subgraphs/cookbook/avoid-eth-calls/)

5. [Zaman Serileri ve Bütünleştirme ile Basitleştirin ve Optimize Edin](/subgraphs/cookbook/timeseries/)

6. [Hızlı Düzeltme Dağıtımı için Aşılama Kullanın](/subgraphs/cookbook/grafting-hotfix/)
